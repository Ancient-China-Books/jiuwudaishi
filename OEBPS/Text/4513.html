<?xml version='1.0' encoding='utf-8'?>
<html lang="zh-Hant" xml:lang="zh-Hant" xmlns="http://www.w3.org/1999/xhtml"><head><meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/><title id="toc_1">舊五代史-卷一百三十八·外國列傳第二</title><script src="../Styles/main.js" type="text/javascript"></script></head><body><div id="text">
<div class="section" id="title-0"><h1>外國列傳第二</h1><hr/></div>
<p class="em2" id="p0"><a class="gg-link" href="#p0" onclick="return changeColor(this);"></a>吐蕃，本漢西羌之地，或云南涼禿髮利鹿孤之後，其子孫以禿髮為國號，語訛為吐蕃。國人號其主為贊普，置大論、小論以理國事。其俗隨畜牧無常居，然亦有城郭，都城號邏些城。不知節候，以麥熟為歲首。</p>
<p class="em2" id="p1"><a class="gg-link" href="#p1" onclick="return changeColor(this);"></a>唐時屢為邊患。初，唐分天下為十道，河西、隴右三十三州，涼州最為大鎮。天寶置八監，牧馬三十萬，又置都護以控制之。安祿山之亂，肅宗在靈武，悉召河西戍卒收復兩京，吐蕃乘虛取河西、隴右，華人百萬皆陷于吐蕃。開成時，朝廷嘗遣使至西域，見甘、涼、瓜、沙等州城邑如故，陷吐蕃之人見唐使者旌節，夾道迎呼涕泣曰：「皇帝猶念陷蕃生靈否？」其人皆天寶中陷吐蕃者子孫，其語言小訛，而衣服未改。</p>
<p class="em2" id="p2"><a class="gg-link" href="#p2" onclick="return changeColor(this);"></a>至五代時，吐蕃已微弱，回鶻、党項諸羌夷分侵其地，而不有其人民。值中國衰亂，不能撫有，惟甘、涼、瓜、沙四州常自通於中國。甘州為回鶻牙帳，<span class="jiazhu">案：原本脫「帳」字，今據歐陽史增入。(舊五代史考異)</span>而涼、瓜、沙三州將吏猶稱唐官，數來請命。自梁太祖時，常以靈武節度使兼領河西節度，而觀察甘、肅、威等州，然雖有其名，而涼州自立守將。唐長興四年，涼州留後孫超遣大將拓拔承謙及僧道士耆老楊通信等至京師，明宗拜孫超節度使。清泰元年，留後李文謙來請命。後數年，涼州人逐出文謙，靈武馮暉遣牙將吳繼興代文謙為留後，是時天福七年。明年，晉高祖遣涇州押牙陳延暉齎詔書安撫涼州，涼州人共刼留延暉，立以為刺史。至漢隱帝時，涼州留後折逋嘉施來請命，漢即以為節度使。嘉施，土豪也。周廣順二年，嘉施遣人市馬京師。是時樞密使王峻用事，峻故人申師厚者，少起盜賊，為兗州牙將，與峻相友善，後峻貴，師厚弊衣蓬首，日候峻出，馬前訴以飢寒，峻未有以發。而嘉施等來請帥，峻即建言，涼州深入夷狄，中國未嘗命吏，請帥募府率供奉官能往者<span class="jiaozhusup">殿本同。劉本作「請募率府率供奉官能往者」，歐陽史卷七四同。</span><span class="shadow dn jiaozhu" id="jiaozhu00" name="jiaozhu00">請帥募府率供奉官能往者　殿本同。劉本作「請募率府率供奉官能往者」，歐陽史卷七四同。</span>，月餘，無應募者，乃奏起師厚為左衞將軍，已而拜河西節度使。師厚至涼州，奏薦押衙副使崔虎心、陽妃谷首領沈念般等，及中國留人子孫王廷翰、溫崇樂、劉少英為將吏，又自安國鎮至涼州立三州以控扼諸羌，用其酋豪為刺史。然涼州夷夏雜處，師厚小人，不能撫有。至世宗時，師厚留其子而逃歸，涼州遂絕於中國。獨瓜、沙二州，終五代常來。</p>
<p class="em2" id="p3"><a class="gg-link" href="#p3" onclick="return changeColor(this);"></a>沙州，梁開平中，有節度使張奉，自號「金山白衣天子」。至唐莊宗時，回鶻來朝，沙州留後曹義金亦遣使附回鶻以來，莊宗拜義金為歸義軍節度使、瓜沙等州觀察處置等使。晉天福五年，義金卒，子元德立。至七年，沙州曹元忠、瓜州曹元深皆遣使來。周世宗時，又以元忠為歸義軍節度使，元恭為瓜州團練使。其所貢碙砂、羚羊角、波斯錦、安西白㲲、金星礬、大鵬砂、眊褐、玉團，皆因其來者以名見，而其卒立世次，史皆失其紀。</p>
<p class="em2" id="p4"><a class="gg-link" href="#p4" onclick="return changeColor(this);"></a>而吐蕃不見於梁世。唐天成三年，回鶻王仁喻來朝，吐蕃亦遣使附以來，自此數至中國。明宗嘗御端明殿見其使者，問其牙帳所居，曰：「西去涇州二千里。」明宗賜以虎皮，人一張，皆披以拜，委身宛轉，落其氊帽，髮亂如蓬，明宗及左右皆大笑。至漢隱帝時，猶來朝，後遂不復至，史亦失其君世云。<span class="jiazhu">永樂大典卷四千二百五十七。　　案：此傳多與歐陽史同，疑永樂大典傳寫之誤也。今無可復考，姑仍其舊。</span></p>
<p class="em2" id="p5"><a class="gg-link" href="#p5" onclick="return changeColor(this);"></a>回鶻，其先匈奴之種也。後魏時，號為鐵勒，亦名回紇。唐元和四年，本國可汗遣使上言，改為回鶻，義取迴旋搏擊，如鶻之迅捷也。本牙在天德西北婆陵水上，距京師八千餘里。唐天寶中，安祿山犯闕，有助國討賊之功，累朝尚主，自號「天驕」，大為唐朝之患。會昌初，其國為黠戛斯所侵，部族擾亂，乃移帳至天德、振武間。時為石雄、劉沔所襲，破之，復為幽州節度使張仲武所攻，餘眾西奔，歸于吐蕃，吐蕃處之甘州，由是族帳微弱。其後時通中國，世以中國為舅，朝廷每賜書詔，亦常以甥呼之。</p>
<p class="em2" id="p6"><a class="gg-link" href="#p6" onclick="return changeColor(this);"></a>梁乾化元年十一月，遣都督周易言等入朝進貢，太祖御朝元殿引對，以易言為右監門衞大將軍同正，以石壽兒、石論思並為右千牛衞將軍同正，仍以左監門衞將軍楊沼充押領回鶻還蕃使，<span class="jiazhu">案五代會要：以易言為右監門衞大將軍同正，弟略麥之、石論思並為左千牛衞將軍同正，李屋珠、安鹽山並為右千牛衞將軍同正，仍以左監門衞上將軍楊沼為左驍衞上將軍，充押領回鶻還番使<span class="jiaozhusup">句下原有「通事舍人」四字，按會要卷二八，「通事舍人」四字當與其下文「仇玄通」連讀，據刪。本條注文前正文原有「通事舍人」四字，今移置注文後。</span><span class="shadow dn jiaozhu" id="jiaozhu01" name="jiaozhu01">充押領回鶻還番使　句下原有「通事舍人」四字，按會要卷二八，「通事舍人」四字當與其下文「仇玄通」連讀，據刪。本條注文前正文原有「通事舍人」四字，今移置注文後。</span>。</span>通事舍人仇玄通為判官，厚賜繒帛，放令歸國，又賜其入朝僧凝盧、宜李思、宜延籛等紫衣。</p>
<p class="em2" id="p7"><a class="gg-link" href="#p7" onclick="return changeColor(this);"></a>後唐同光二年四月，其本國權知可汗仁美遣都督李引釋迦、副使鐵林、都監楊福安等共六十六人來貢方物，并獻善馬九匹。<span class="jiazhu">案：歐陽史作貢玉、馬。</span>莊宗召對於文明殿，乃命司農卿鄭繢、將作少監何延嗣持節冊仁美為英義可汗。至其年十一月，仁美卒，其弟狄銀嗣立，遣都督安千等來朝貢。狄銀卒，<span class="jiazhu">案歐陽史：同光四年，狄銀卒。</span>阿咄欲立，亦遣使來貢名馬。天成三年二月，其權知可汗仁裕遣都督李阿山等一百二十人入貢，明宗召對於崇元殿，賜物有差。其年三月，命使冊仁裕為順化可汗。四年，又遣都督掣撥等五人來朝，授掣撥等懷化司戈，遣令還蕃。長興元年十二月，遣使翟未思三十餘人，進馬八十匹、玉一團。四年七月，復遣都督李未等三十人來朝，進白鶻一聯，明宗召對於廣壽殿，厚加錫賚，仍命解放其鶻。清泰二年七月，遣都督陳福海已下七十八人，進馬三百六十匹、玉二十團。八月，敕回鶻朝貢使、密錄都督陳福海可懷化郎將，副使達奚相溫可懷化司階，監使屈密錄阿撥可歸德司戈，判官安均可懷化司戈。</p>
<p class="em2" id="p8"><a class="gg-link" href="#p8" onclick="return changeColor(this);"></a>晉天福三年十月，遣使都督李萬全等朝貢，以萬全為歸義大將軍，監使雷福德為順化將軍。四年三月，又遣都督拽里敦來朝，兼貢方物。其月，命衞尉卿邢德昭持節就冊為奉化可汗。<span class="jiazhu">案歐陽史：晉高祖時，又加冊命，阿咄欲不知其為狄銀親疏，亦不知其立卒，而仁裕訖五代常來朝貢，史亦失其紀。</span>五年正月，遣都督石海金等來貢良馬百駟，并白玉團、白玉鞍轡等，謝其封冊。</p>
<p class="em2" id="p9"><a class="gg-link" href="#p9" onclick="return changeColor(this);"></a>漢乾祐元年五月，遣使李屋等入朝貢馬并白玉、藥物等。七月，以入朝使李屋為歸德大將軍，副使安鐵山、監使末相溫為歸德將軍，判官翟毛哥為懷化將軍。</p>
<p class="em2" id="p10"><a class="gg-link" href="#p10" onclick="return changeColor(this);"></a>周廣順元年二月，遣使并摩尼貢玉團七十有七，白㲲、貂皮、氂牛尾、藥物等。先是，晉、漢已來，回鶻每至京師，禁民以私市易<span class="jiaozhusup">「禁民」下原有「衷」字，據殿本刪。</span><span class="shadow dn jiaozhu" id="jiaozhu02" name="jiaozhu02">禁民以私市易　「禁民」下原有「衷」字，據殿本刪。</span>，其所有寶貨皆鬻之入官，民間市易者罪之。至是，周太祖命除去舊法，每回鶻來者，聽私下交易，官中不得禁詰，由是玉之價直十損七八。顯德六年二月，又遣使朝貢，獻玉并碙砂等物，皆不納，所入馬量給價錢。時世宗以玉雖稱寶，無益國用，故因而却之。<span class="jiazhu">永樂大典卷二萬一千一百九十九。</span></p>
<p class="em2" id="p11"><a class="gg-link" href="#p11" onclick="return changeColor(this);"></a>高麗，<span class="jiazhu">高麗傳，永樂大典原本有闕佚，今姑存其舊。(影庫本粘籤)</span>本扶餘之別種。其國都平壤城，即漢樂浪郡之故地，在京師東四千餘里。東渡海至于新羅，西北渡遼水至于營州，南渡海至于百濟，北至靺鞨，東西三千一百里，南北二千里。其官大者號大對盧，比一品，總知國事，三年一代，若稱職者不拘年限；對盧已下官總十二級。外置州縣六十餘<span class="jiaozhusup">「十」字原無，據會要卷三０、舊唐書卷一九九高麗傳補。</span><span class="shadow dn jiaozhu" id="jiaozhu03" name="jiaozhu03">置州縣六十餘　「十」字原無，據會要卷三０、舊唐書卷一九九高麗傳補。</span>，大城置傉薩一人，比都督；小城置道使一人，比刺史；其下各有僚佐，分曹掌事。其王以白羅為冠，白皮小帶，咸以金飾。唐貞觀末，太宗伐之，不能下。至總章初，高宗命李勣率軍征之，遂拔其城，分其地為郡縣。及唐之末年，中原多事，其國遂自立君長，前王姓高氏。唐同光、天成中，累遣使朝貢。<span class="jiazhu">永樂大典卷四千四百四十一。</span>周顯德六年，高麗遣使貢紫白水晶二千顆。<span class="jiazhu">永樂大典卷八千五百三十。</span></p>
<p class="em2" id="p12"><a class="gg-link" href="#p12" onclick="return changeColor(this);"></a>渤海靺鞨，<span class="jiazhu">渤海靺鞨諸傳，原本殘闕，今無可采補，姑仍其舊。(影庫本粘籤)</span>其俗呼其王為可毒夫，對面呼聖，牋奏呼基下。父曰老王，母曰太妃，妻曰貴妃，長子曰副王，諸子曰王子。世以大氏為酋長。<span class="jiazhu">永樂大典卷二萬五十四。</span></p>
<p class="em2" id="p13"><a class="gg-link" href="#p13" onclick="return changeColor(this);"></a>黑水靺鞨，其俗皆編髮。性凶悍，無憂戚，貴壯而賤老。俗無文字，兵器有角弓楛矢。<span class="jiazhu">永樂大典卷二萬一千一百二十七。</span></p>
<p class="em2" id="p14"><a class="gg-link" href="#p14" onclick="return changeColor(this);"></a>新羅，其國俗重九日相慶賀，每以是月拜日月之神。婦人以髮繞頭，用綵及珠為飾，髮甚鬒美。<span class="jiazhu">永樂大典卷六千二百一十。</span></p>
<p class="em2" id="p15"><a class="gg-link" href="#p15" onclick="return changeColor(this);"></a>党項，其俗皆土著，居有棟宇，織毛罽以覆之。尚武，其人多壽，至百五十、六十歲，不事生業，好為盜賊。党項自同光以後，大姓之強者各自來朝貢。明宗時，詔沿邊置場市馬，諸夷皆入市中國，有回鶻、党項馬最多。明宗招懷遠人，馬來無駑壯皆集，而所售過常直，往來館給，道路倍費。其每至京師，明宗為御殿見之，勞以酒食，既醉，連袂歌呼，道其土風以為樂，去又厚以賜賚，歲耗百萬計。唐大臣皆患之，數以為言，乃詔吏就邊場售馬給直，止其來朝，而党項利其所得，來不可止。其在靈、慶之間者，數犯邊為盜。自河西回鶻朝貢中國，道其部落，輒邀刼之，執其使者，賣之他族以易牛馬。明宗遣靈武康福、邠州藥彥稠等出兵討之，福等擊破阿埋、韋悉、褒勒、強賴、埋廝骨尾及其大首領連香、李八薩王，都統悉那、埋摩，侍御乞埋、嵬悉逋等族。殺數千人，獲其牛羊鉅萬計及其所刼外國寶玉等，悉以賜軍士，由是党項之患稍息。其他諸族，散處沿邊界上甚眾，然皆無國邑君長，故莫得而紀次云。<span class="jiazhu">永樂大典卷一萬八千二百八十五。</span></p>
<p class="em2" id="p16"><a class="gg-link" href="#p16" onclick="return changeColor(this);"></a>昆明部落，其俗椎髻跣足。酋長披虎皮，下者披氊。</p>
<p class="em2" id="p17"><a class="gg-link" href="#p17" onclick="return changeColor(this);"></a>于闐，其俗好事妖神。<span class="jiazhu">永樂大典卷八千五百二十。　　昆明、占城、䍧牱蠻傳，永樂大典全篇已佚，僅存數語，今姑仍其舊。(影庫本粘籤)</span></p>
<p class="em2" id="p18"><a class="gg-link" href="#p18" onclick="return changeColor(this);"></a>于闐，其俗好事妖神。<span class="jiazhu">永樂大典卷八千五百二十。　　昆明、占城、䍧牱蠻傳，永樂大典全篇已佚，僅存數語，今姑仍其舊。(影庫本粘籤)</span></p>
<p class="em2" id="p19"><a class="gg-link" href="#p19" onclick="return changeColor(this);"></a>占城，本地鳥之大者有孔雀。<span class="jiazhu">永樂大典卷八千四百三十九。</span></p>
<p class="em2" id="p20"><a class="gg-link" href="#p20" onclick="return changeColor(this);"></a>䍧牱蠻，其國法，刼盜者三倍還贓，殺人者出牛馬三十頭乃得贖死。<span class="jiazhu">永樂大典卷五千一百五十。</span></p>
</div></body></html>