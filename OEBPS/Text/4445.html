<?xml version='1.0' encoding='utf-8'?>
<html lang="zh-Hant" xml:lang="zh-Hant" xmlns="http://www.w3.org/1999/xhtml"><head><meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/><title id="toc_1">舊五代史-卷七十三·唐書四十九·列傳第二十五</title><script src="../Styles/main.js" type="text/javascript"></script></head><body><div id="text">
<div class="section" id="title-0"><h1>列傳第二十五</h1><hr/></div>
<p class="em2" id="p0"><a class="gg-link" href="#p0" onclick="return changeColor(this);"></a>毛璋，本滄州小校。梁將戴思遠帥滄州，時莊宗已定魏博，思遠勢蹙，棄州遁去，璋據城歸莊宗，<span class="jiazhu">【案玉堂閒話云：戴思遠任浮陽日，有部曲毛璋，為性輕悍。嘗與數十卒追捕盜賊，還宿于逆旅，毛枕劍而寢。夜分，其劍忽大吼，躍出鞘外，從卒聞者愕然驚異，毛亦神之。乃持劍祝曰：「某若異日有此山河，爾當更鳴躍，否則已。」毛復寢，未熟，劍吼躍如初，毛深自負。其後戴離鎮，毛請留，戴從之。未幾，毛以州歸命于唐莊宗，莊宗以毛為其州刺史，後竟帥滄海。(舊五代史考異)】</span>歷貝州、遼州刺史。璋性凶悖，有膽略，從征河上，屢有戰功。梁平，授華州節度使<span class="jiaozhusup">劉本同。殿本作滄州。舊五代史考異云：「案：歐陽史作華州。」</span><span class="shadow dn jiaozhu" id="jiaozhu00" name="jiaozhu00">華州　劉本同。殿本作滄州。舊五代史考異云：「案：歐陽史作華州。」</span>。王師討蜀，以璋為行營右廂馬軍都指揮使，<span class="jiazhu">【行營，原本脫「行」字，今據莊宗本紀增入。(影庫本粘籤)】</span>蜀平，璋功居多。明年，蕭牆禍起，繼岌自西川至渭南，部下散亡，其川貨妓樂，為璋所掠。明宗嗣位，錄平蜀功，授邠州節度使。</p>
<p class="em2" id="p1"><a class="gg-link" href="#p1" onclick="return changeColor(this);"></a>璋既家富於財，有蜀之妓樂，驕僭自大，動多不法，招致部下，繕理兵仗。朝廷移授昭義節度使，璋謀欲不奉詔，判官邊蔚密言規責，乃僶俛承命。洎至潞州，狂妄不悛，每擁川妓於山亭院，服赭黃，縱酒，令為王衍在蜀之戲。事聞於朝，徵為金吾上將軍。其年秋，東川節度使董璋上言：「毛璋男廷贇齎父書往西川，慮有陰事。」因追廷贇及同行人趙延祚，與璋俱下御史臺獄。廷贇乃璋之假姪，稱有叔在蜀，欲往省之，亦無私書，詔停任，令歸私第。初，延祚在獄，多言璋陰事，璋許重賂，以塞其口，及免，延祚徵其賂，璋拒而不與，以至延祚詣臺訴璋翻覆，復下御史臺訊鞫。中丞呂夢奇以璋前蒙昭雪，今延祚以責賂之故，復加織羅，故稍佑璋。及款狀上聞，或云夢奇受璋賂，所以獄不盡情，執之，移於軍巡。璋具狀曾許延祚賂未與，又云曾借馬與夢奇，別無行賂之事。朝廷懲其宿惡，長流儒州，賜死於路。<span class="jiazhu">【永樂大典卷一萬八千一百三十。】</span></p>
<p class="em2" id="p2"><a class="gg-link" href="#p2" onclick="return changeColor(this);"></a>聶嶼，<span class="jiazhu">【聶嶼傳，永樂大典僅存一條，今錄冊府元龜以補其闕。(影庫本粘籤)】</span>鄴中人。少為僧，漸學吟詠。鄭珏之再主禮闈也，<span class="jiazhu">【鄭珏之再主禮闈也，刻本作知貢舉。(劉本)】</span>嶼與鄉人趙都俱赴鄉薦，都納賄於珏，人報翌日登第，嶼聞不捷，詬來人以嚇之，珏懼，俾俱成名。<span class="jiazhu">【永樂大典卷二萬一千一百六十一。】</span>漸為拾遺，依郭崇韜為鎮州書記。明宗時，為起居舍人。雙眸若懸，性氣乖僻，人多忌之。天成初，除鄴都留守判官，與趙敬怡、呂夢奇不足。又改河東節度，及至，常鄙其土風，薄其人士。或達于重誨，會敬怡入為樞密使，與夢奇同搆殺之<span class="jiaozhusup">「漸為拾遺……鎮州書記」十三字及「雙眸若懸……同搆殺之」六十八字原無，冊府卷九四三同，據殿本補。影庫本批校云：「聶嶼傳較原本稍節刪。」殿本所補當係據大典原文。</span><span class="shadow dn jiaozhu" id="jiaozhu01" name="jiaozhu01">漸為拾遺……同搆殺之　「漸為拾遺……鎮州書記」十三字及「雙眸若懸……同搆殺之」六十八字原無，冊府卷九四三同，據殿本補。影庫本批校云：「聶嶼傳較原本稍節刪。」殿本所補當係據大典原文。</span>。嶼早依郭崇韜門庭，致身朱紫，名登兩史，浙江使迴，生涯巨萬。嶼為河東節判時，郭氏次子之婦，孀居于家，嶼喪偶未久，復忍而納幣，人皆罪之。明宗在藩邸時，素聞其醜聲，天成中，與溫韜等同詔賜死。<span class="jiazhu">【冊府元龜卷九百四十三。】</span></p>
<p class="em2" id="p3"><a class="gg-link" href="#p3" onclick="return changeColor(this);"></a>溫韜，華原人。少為盜，據華原，事李茂貞，名彥韜，後降于梁，更名昭圖。為耀州節度，唐諸陵在境者悉發之，取所藏金寶，而昭陵最固，悉藏前世圖書，鍾、王紙墨，筆迹如新。<span class="jiazhu">【案：以下有闕文。(殿本)　　永樂大典卷一萬一千五百七十六。】</span>移許州節度使，累遷至檢校太尉、平章事。韜素善趙巖，每依附之。莊宗入汴，巖恃韜與己素厚，遂奔許州，韜延之于第，斬首傳送闕下。<span class="jiazhu">【冊府元龜卷九百四十三。】</span>同光初，韜來朝，郭崇韜曰：「此劫陵賊，罪不可赦。」韜納賂劉后，賜姓，名紹冲，遽遣還鎮。<span class="jiazhu">【永樂大典卷一萬一千五百七十六。】</span>明宗即位，流于德州，俄賜死。</p>
<p class="em2" id="p4"><a class="gg-link" href="#p4" onclick="return changeColor(this);"></a>長子延濬，清泰中為泥水關使；次延沼<span class="jiaozhusup">原作「延招」，據劉本、冊府卷九四二改。</span><span class="shadow dn jiaozhu" id="jiaozhu02" name="jiaozhu02">延沼　原作「延招」，據劉本、冊府卷九四二改。</span>，為父牙帳都校；次延袤，鄧州指揮使；咸聚居許下。晉天福初，聞張從賓作亂于河陽，咸往依之。從賓慮其難制，悉斬于帳下。<span class="jiazhu">【冊府元龜卷九百四十二。　　案：溫韜傳，永樂大典闕全篇，今采冊府元龜增補。】</span></p>
<p class="em2" id="p5"><a class="gg-link" href="#p5" onclick="return changeColor(this);"></a>段凝，開封人也。本名明遠，少穎悟，多智數。初為澠池簿，脫荷衣以事梁祖，梁祖漸器之。開平三年十月，自東頭供奉官授右威衞大將軍，<span class="jiazhu">【威衞，原本作「威軍」，今據五代會要改正。(影庫本粘籤)】</span>充左軍巡使兼水北巡檢使。凝妹為梁祖美人，故稍委心腹。四年五月，授懷州刺史。</p>
<p class="em2" id="p6"><a class="gg-link" href="#p6" onclick="return changeColor(this);"></a>乾化元年十二月，梁祖北征迴，過郡，凝貢獻加等，梁祖大悅。梁祖復北<span class="jiaozhusup">殿本、劉本同，冊府卷六九七作「梁祖北征」。</span><span class="shadow dn jiaozhu" id="jiaozhu03" name="jiaozhu03">梁祖復北　殿本、劉本同，冊府卷六九七作「梁祖北征」。</span>，凝迎奉進貢，有加於前。梁祖次相州，刺史李思安迎奉疏怠，梁祖怒，貶思安。制云：「懷州刺史段明遠，少年治郡，庶事惟公，兩度祗奉行鑾，數程宿食本界，動無遺闕，舉必周豐，蓋能罄竭於家財，務在顯酬夫明奬。觀明遠之忠勤若此，見思安之悖慢何如！」<span class="jiazhu">【悖慢何如，原本作「悖曼如何」，今從通鑑改正。(影庫本粘籤)】</span>其見賞如此。其後，遷鄭州刺史，監大軍於河上。<span class="jiazhu">【案歐陽史：遷凝鄭州刺史，使監兵于河上，李振亟請罷之，太祖曰：「凝未有罪。」振曰：「待其有罪，則社稷亡矣。」然終不罷也。據此，則凝監河上軍為梁祖時事。通鑑考異云：晉人取魏博，然後與梁以河為境，故常以大兵守之，太祖時未也。就使當時屯兵河上，亦未繫社稷之安危，此必均王時事也。(舊五代史考異)】</span>梁末帝以戴思遠為北面招討使，行師不利，用王彥章代之，受任之翌日，取德勝之南城，軍聲大振。張漢倫等推功於凝，凝掎摭彥章之失以間之。<span class="jiazhu">【案通鑑：彥章棄鄒家口，復趨楊劉。遊奕將李紹興敗梁遊兵于清邱縣南，段凝以為唐兵已自上流渡，驚駭失色，面數彥章，尤其深入。(舊五代史考異)】</span>梁末帝怒，罷彥章兵權。凝納賂於趙、張二族，求為招討使，敬翔、李振極言不可，竟不能止。凝以眾五萬營於高陵津，裨將康延孝叛歸莊宗，延孝具陳梁軍虛實，莊宗遂決長驅之計。</p>
<p class="em2" id="p7"><a class="gg-link" href="#p7" onclick="return changeColor(this);"></a>未幾，莊宗入汴，凝自滑率兵而南，前鋒杜晏球至封丘，解甲聽命。翌日，凝率大軍乞降於汴郊，莊宗釋之，復以凝為滑州兵馬留後，賜姓，名紹欽。有頃，正授節度，改兗州節度使。凝初見莊宗，因伶人景進通貨於宮掖。凝天性姦佞，巧言飾智，善候人意。其年，契丹寇幽州，命宣徽使李紹宏監護諸軍，以禦契丹，凝與董璋戍瓦橋關。凝巧事紹宏，紹宏嘗乘間奏凝蓋世奇才<span class="jiaozhusup">「紹宏」二字原無，據冊府卷九三八補。</span><span class="shadow dn jiaozhu" id="jiaozhu04" name="jiaozhu04">紹宏嘗乘間奏凝蓋世奇才　「紹宏」二字原無，據冊府卷九三八補。</span>，可以大任，屢請以兵柄委之。郭崇韜曰：「段凝亡國敗軍之將，姦諂難狀，不可信也。」凝在藩鎮，私用庫物數萬計，有司促償，中旨貰其負<span class="jiaozhusup">「旨」字原無，舊五代史考異云：「案：此句原本疑有脫誤，考冊府元龜與薛史同，今仍其舊。」今據明本冊府卷九三八補，殘宋本冊府此卷缺。</span><span class="shadow dn jiaozhu" id="jiaozhu05" name="jiaozhu05">中旨貰其負　「旨」字原無，舊五代史考異云：「案：此句原本疑有脫誤，考冊府元龜與薛史同，今仍其舊。」今據明本冊府卷九三八補，殘宋本冊府此卷缺。</span>。同光三年四月，移授鄧州節度使。四年二月，趙在禮據鄴城，李紹宏請用凝為大將，莊宗許之，令具方略條奏。凝所請偏裨皆取其己黨，莊宗疑之，乃止。明宗至洛陽，霍彥威怒其前事，與溫韜同收下獄，詔釋之，放歸田里。明年，竄於遼州，竟與溫韜同制賜死。<span class="jiazhu">【永樂大典卷一萬八千一百三十。】</span></p>
<p class="em2" id="p8"><a class="gg-link" href="#p8" onclick="return changeColor(this);"></a>孔謙，<span class="jiazhu">【案：通鑑作魏州人。(舊五代史考異)】</span>莊宗同光初，為租庸副使。謙本州之幹吏，上自天祐十二年，帝平定魏博，會計皆委制置。謙能曲事權要，效其才力，帝委以泉貨之務，設法箕斂，七八年間，軍儲獲濟。及帝即位于鄴城，謙已當為租庸使，物議以謙雖有經營濟贍之勞，然人地尚卑，不欲驟總重任。樞密使郭崇韜舉魏博觀察判官張憲為租庸使，<span class="jiazhu">【「判官」下，原本有闕文，考歐陽史係「判官張憲」，今增入。(影庫本粘籤)】</span>以謙為副，謙悒然不樂者久之。</p>
<p class="em2" id="p9"><a class="gg-link" href="#p9" onclick="return changeColor(this);"></a>帝既平梁汴，謙徑自魏州馳之行在，因謂崇韜曰：「魏都重地，須大臣彈壓，以謙籌之，非張憲不可。」崇韜以為忠告，即奏憲為鄴都副留守，乃命宰臣豆盧革專判租庸。謙彌失望，乃尋革過失。時革以手書便省庫錢數十萬，謙以手書示崇韜，微諷聞於革。革懼，上表請崇韜專其事，崇韜亦辭避<span class="jiaozhusup">十七字原無，據冊府卷九二四補。</span><span class="shadow dn jiaozhu" id="jiaozhu06" name="jiaozhu06">微諷聞於革……崇韜　十七字原無，據冊府卷九二四補。</span>。帝問：「當委何人為可？」崇韜曰：「孔謙雖久掌貨泉，然物議未當居大任，以臣所見，却委張憲為便。」帝促徵之。憲性精辨，為趨時者所忌，人不祐之。謙乘間訴于豆盧革曰：「租庸錢穀，悉在眼前，委一小吏可辦。鄴都本根之地，不可輕付于人。興唐尹王正言無裨益之才，徒有獨行，詔書既徵張憲，復以何人為代？」豆盧革言于崇韜，崇韜曰：「鄴都分司列職，皆主上舊人，委王正言何慮不辦？」革曰：「俱是失也，設不獲已，以正言掌租庸，取書于大臣<span class="jiaozhusup">殿本、冊府卷九二四同，劉本「書」作「畫」。</span><span class="shadow dn jiaozhu" id="jiaozhu07" name="jiaozhu07">取書于大臣　殿本、冊府卷九二四同，劉本「書」作「畫」。</span>，或可辦矣，若付之方面，必敗人事。」謙以正言非德非勳，懦而易制，曰：「此議為便。」然非己志。尋掎正言之失，泣訴于崇韜，厚賂閹伶，以求進用，人知奸諂，沮之，乃上章請退。帝怒其規避，將置于法，樂人景進于帝前解喻而止。王正言風病恍惚，不能綜三司事，景進屢言于帝，乃以正言守禮部尚書，以謙為租庸使。<span class="jiazhu">【冊府元龜卷九百二十四。】</span></p>
<p class="em2" id="p10"><a class="gg-link" href="#p10" onclick="return changeColor(this);"></a>謙以國用不足，奏：「諸道判官員數過多，請只置節度、觀察、判官、書記、支使、推官各一員，留守置判官各一員，三京府置判官、推官，餘並罷俸錢。」又奏：「百官俸錢雖多，折支非實，請減半數，皆支實錢。」並從之。未幾，半年俸復從虛折。<span class="jiazhu">【永樂大典卷四千六百七十九。案：孔謙傳，永樂大典僅存一條，今錄冊府元龜以存梗概。　　案以下原闕。北夢瑣言云：明宗即位，誅租庸使孔謙等。孔謙者，魏州孔目，莊宗圖霸，以供饋兵食，謙有力焉。既為租庸使。曲事嬖倖，奪宰相權，專以聚斂為意，剝削為端，以犯眾怒伏誅。(舊五代史考異)】</span></p>
<p class="em2" id="p11"><a class="gg-link" href="#p11" onclick="return changeColor(this);"></a>李鄴，魏州人也。幼事楊師厚，及莊宗入魏，漸轉裨將，歷數郡刺史，後遷亳州。為政貪穢，有奴為人持金以賂鄴，奴隱其金，鄴殺之。其家上訴，因訐其陰事，詔貶郴州司戶參軍，又貶崖州長流百姓，所在賜自盡。<span class="jiazhu">【永樂大典卷一萬三百八十九。】</span></p>
<p class="em2" id="p12"><a class="gg-link" href="#p12" onclick="return changeColor(this);"></a>史臣曰：易云：「積不善之家，必有餘殃。」又曰：「惡不積不足以滅身。」如毛璋之儔，可謂積惡而滅其身矣，況溫韜之發陵寢，段凝之敗國家，罪不容誅，死猶差晚。餘皆瑣瑣，何足議焉。<span class="jiazhu">【永樂大典卷一萬三百八十九。】</span></p>
</div></body></html>