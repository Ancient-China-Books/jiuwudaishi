<?xml version='1.0' encoding='utf-8'?>
<html lang="zh-Hant" xml:lang="zh-Hant" xmlns="http://www.w3.org/1999/xhtml"><head><meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/><title id="toc_1">舊五代史-卷一百四十九·志十一·職官志</title><script src="../Styles/main.js" type="text/javascript"></script></head><body><div id="text">
<div class="section" id="title-0"><h1>職官志</h1><hr/></div>
<p class="em2" id="p0"><a class="gg-link" href="#p0" onclick="return changeColor(this);"></a>夫官非位無以分貴賤，位非品無以定高卑，是以歷代史官，咸有所紀，皆窮源而討本，期與世以作程。迨乎唐祚方隆，<span class="jiazhu">【方隆，原本作「方降」，今據職官分紀改正。(影庫本粘籤)】</span>玄宗在宥，採累朝之故事，考眾職之遐源，申命才臣，著成六典，其勳階之等級，品秩之重輕，則已備載于其中矣。故今之所撰，不敢相沿，祖述五代之命官，以踵百王之垂範，或釐革升降，則謹而志之，俾後之為天官卿者，得以觀焉。<span class="jiazhu">【案：薛史職官志，本唐六典而紀其釐革，故載同光、天成之改制，皆稱後唐，所以別于六典也。】</span></p>
<p class="em2" id="p1"><a class="gg-link" href="#p1" onclick="return changeColor(this);"></a>梁開平三年三月，詔升尚書令為正一品。按唐六典，尚書令正二品<span class="jiaozhusup">「令」字原無，據劉本、唐六典卷一補。</span><span class="shadow dn jiaozhu" id="jiaozhu00" name="jiaozhu00">尚書令　「令」字原無，據劉本、唐六典卷一補。</span>，是時以將授趙州王鎔此官，故升之。</p>
<p class="em2" id="p2"><a class="gg-link" href="#p2" onclick="return changeColor(this);"></a>後唐天成四年八月，詔曰：「朝廷每有將相恩命，準往例，諸道節度使帶平章事、兼侍中、中書令，並列銜于勅牒後，側書『使』字。今兩浙節度使錢鏐是元帥、尚父，與使相名殊，承前列銜，久未改正。湖南節度使馬殷，先兼中書令之時，理宜齒于相位，今守太師、尚書令，是南省官資，不合列署勅尾。今後每署將相勅牒，宜落下錢鏐、馬殷官位，仍永為常式。」</p>
<p class="em2" id="p3"><a class="gg-link" href="#p3" onclick="return changeColor(this);"></a>梁開平二年四月，改左右丞為左右司侍郎，避廟諱也。至後唐同光元年十月，復舊為左右丞。</p>
<p class="em2" id="p4"><a class="gg-link" href="#p4" onclick="return changeColor(this);"></a>後唐長興元年九月，詔曰：「臺轄之司，官資並設，左右貂素來相類，左右揆<span class="jiazhu">【左右揆，原本作「右撥」，今從五代會要改正。(影庫本粘籤)】</span>不至相懸，以此比方，豈宜分別。自此宜升尚書右丞官品，與左丞並為正四品。」</p>
<p class="margin4" id="p5"><a class="gg-link" href="#p5" onclick="return changeColor(this);"></a>右都省</p>
<p class="em2" id="p6"><a class="gg-link" href="#p6" onclick="return changeColor(this);"></a>後唐長興四年九月，勅：「馮贇有經邦之茂業，宜進位于公台，但緣平章事字犯其父名不欲斥其家諱，可改同平章事為同中書門下二品。」後至周顯德中，樞密使吳廷祚亦加同中書門下二品，避其諱也。</p>
<p class="em2" id="p7"><a class="gg-link" href="#p7" onclick="return changeColor(this);"></a>晉天福五年二月，勅：「以門下侍郎、中書侍郎并為清望正三品。」</p>
<p class="em2" id="p8"><a class="gg-link" href="#p8" onclick="return changeColor(this);"></a>晉天福五年九月，詔曰：「六典云：中書舍人掌侍奉進奏參議表章，凡詔旨制勅、璽書策命，皆按故事起草進畫，既下，則署而行之。其禁有四：一曰漏洩，二曰稽緩，三曰違失，四曰忘誤，<span class="jiazhu">【案：冊府元龜作「失誤」，考五代會要、職官分紀俱作「忘」，今仍其舊。(舊五代史考異)】</span>所以重王命也。古昔已來，典實斯在，爰從近代，別創新名。今運屬興王，事從師古，俾仍舊貫，以耀前規。其翰林學士院公事，宜並歸中書舍人。」</p>
<p class="em2" id="p9"><a class="gg-link" href="#p9" onclick="return changeColor(this);"></a>七年五月，中書門下上言：「有司檢尋長興四年八月二十一日勅：準官品令，侍中、中書令正三品，按會要，大曆二年十一月陞為正二品；左右常侍從三品，按會要，廣德二年五月陞為正三品；門下中書侍郎正四品，大曆二年十一月陞為正三品；諫議大夫正五品，按續會要，會昌二年十二月陞為正四品，以備中書門下四品之闕<span class="jiaozhusup">「備」原作「補」，據殿本改。影庫本批校云：「以備中書門下四品之闕，『備』訛『補』。」</span><span class="shadow dn jiaozhu" id="jiaozhu01" name="jiaozhu01">以備中書門下四品之闕　「備」原作「補」，據殿本改。影庫本批校云：「以備中書門下四品之闕，『備』訛『補』。」</span>；御史大夫從三品，會昌二年十二月陞為正三品；御史中丞正五品，亦與大夫同時陞為正四品。」勅：「宜各準元勅處分，仍添入令文，永為定制。」又詔：「門下侍郎，班在常侍之下，俸祿同常侍。」</p>
<p class="em2" id="p10"><a class="gg-link" href="#p10" onclick="return changeColor(this);"></a>周顯德五年六月，勅：「諫議大夫宜依舊正五品上，仍班位在給事中之下。」按唐典，諫議大夫四員，正五品上，皆隸門下省，班在給事中之下。至會昌二年十一月，中書門下奏，陞為正四品下，仍分為左右，以備兩省四品之闕，故其班亦陞在給事中之上。近朝自諫議大夫拜給事中者，官雖序遷，位則降等，至是以其遷次不倫<span class="jiaozhusup">「倫」原作「備」，據會要卷一三改。</span><span class="shadow dn jiaozhu" id="jiaozhu02" name="jiaozhu02">遷次不倫　「倫」原作「備」，據會要卷一三改。</span>，故改正焉。</p>
<p class="margin4" id="p11"><a class="gg-link" href="#p11" onclick="return changeColor(this);"></a>右兩省</p>
<p class="em2" id="p12"><a class="gg-link" href="#p12" onclick="return changeColor(this);"></a>後唐清泰二年十一月，制：「以前同州節度使、檢校太尉、同平章事馮道為守司空。」時議者曰：「自隋、唐以來，三公無職事，自非親王不恆置，<span class="jiazhu">【自非親王不恆置，據職官分紀云：親王加三公三師，多兼官使。是單置者，即親王亦不能得其寵任也。今附識于此。(影庫本粘籤)】</span>於宰臣為加官，無單置者。」道在相位時帶司空，及罷鎮，未命官，議者不練故事，率意行之。及制出，言議紛然，或云便可綜中書門下事，或云須冊拜開府。及就列，無故事，乃不就朝堂敍班，臺官兩省官入就列，方入，宰臣退，踵後先退。劉昫又以罷相為僕射，出入就列，一與馮道同，議者非之。及晉天福中，以李鏻為司徒，周廣順初，以竇貞固為司徒，蘇禹珪為司空，遂以為例，議者不復有云。</p>
<p class="margin4" id="p13"><a class="gg-link" href="#p13" onclick="return changeColor(this);"></a>右三公</p>
<p class="em2" id="p14"><a class="gg-link" href="#p14" onclick="return changeColor(this);"></a>後唐天成元年夏六月，以李琪為御史大夫，自後不復除。</p>
<p class="em2" id="p15"><a class="gg-link" href="#p15" onclick="return changeColor(this);"></a>其年冬十一月丙子，諸道進奏官上言：「今月四日，中丞上事，臣等禮合至臺，比期不越前規，依舊傳語，忽蒙處分通出，尋則再取指揮，要明審的。又蒙問：大夫相公上事日如何？臣等訴云：大夫曾為宰相，進奏官伏事中書，事體之間，實為舊吏。若以別官除授，合云傳語勞來，又堅令通出。臣等出身藩府，不會朝儀，拒命則恐有奏聞，遵禀則全隳則例，伏恐此後到臺參賀，儀則不定者。」詔曰：「御史臺是大朝執憲之司，乃四海繩違之地，凡居中外，皆待整齊<span class="jiaozhusup">「待」原作「不」，殿本、劉本作「所」。據永樂大典卷二六０六改。</span><span class="shadow dn jiaozhu" id="jiaozhu03" name="jiaozhu03">皆待整齊　「待」原作「不」，殿本、劉本作「所」。據永樂大典卷二六０六改。</span>，藩侯尚展于公參，邸吏<span class="jiazhu">【邸吏，原本作「邸員」，今考五代會要、冊府元龜俱作「吏」，今改正。(影庫本粘籤)】</span>豈宜于抗禮。遽觀論列，可驗侮輕，但以喪亂孔多，紀綱隳紊，霜威掃地，風憲銷聲。今則景運惟新，皇圖重正，稍加提舉，漸止澆訛。宜令御史臺，凡關舊例，並須舉行，如不禀承，當行朝典。」時盧文紀初拜中丞，領事於御史府，諸道進奏官來賀，文紀曰：「事例如何？」臺吏喬德威等言：「朝廷在長安日，進奏官見大夫中丞，如胥吏見長官之禮。及梁氏將革命，本朝微弱，諸藩強據，人主大臣姑息邸吏，時中丞上事，邸吏雖至，皆於客次傳語，竟不相見。自經兵亂，便以為常。」<span class="jiazhu">【以為常，原本脫「為」字，今從職官分紀增入。(影庫本粘籤)】</span>文紀令臺吏諭以舊儀相見，據案端簡，通名贊拜。邸吏輩既出，怒不自勝，相率于閤門求見，騰口喧訴。明宗謂趙鳳曰：「進奏官比外何官？」鳳對曰：「府縣發遞祗候之流也。」明宗曰：「乃吏役耳，安得慢吾法官。」乃下此詔。</p>
<p class="em2" id="p16"><a class="gg-link" href="#p16" onclick="return changeColor(this);"></a>晉天福五年二月，以御史中丞為清望正四品。按唐典，御史中丞正五品上，今始陞之。</p>
<p class="em2" id="p17"><a class="gg-link" href="#p17" onclick="return changeColor(this);"></a>三年三月壬戌<span class="jiaozhusup">殿本、劉本同。會要卷一七、冊府卷五一七作「四年」。</span><span class="shadow dn jiaozhu" id="jiaozhu04" name="jiaozhu04">三年　殿本、劉本同。會要卷一七、冊府卷五一七作「四年」。</span>，御史臺奏：「按六典，侍御史掌糾舉百僚，推鞫獄訟，居上者判臺，知公廨雜事，次知西推、贓贖、三司受事，次知東推、理匭。」勅宜依舊制。遂以駕部員外郎兼侍御史知雜事劉皥為河南少尹<span class="jiaozhusup">「少」字原無，據會要卷一七、冊府卷五一七、永樂大典卷二六０六補。</span><span class="shadow dn jiaozhu" id="jiaozhu05" name="jiaozhu05">河南少尹　「少」字原無，據會要卷一七、冊府卷五一七、永樂大典卷二六０六補。</span>，自是無省郎知雜者。</p>
<p class="em2" id="p18"><a class="gg-link" href="#p18" onclick="return changeColor(this);"></a>開運二年八月，勅：「御史臺準前朝故事，以郎中、員外郎一人兼侍御史知雜事，近年停罷，獨委年深御史知雜。振舉之間，紀綱未峻，宜遵舊事，庶叶通規。宜却于郎署中選清慎強幹者，兼侍御史知雜事。」</p>
<p class="margin4" id="p19"><a class="gg-link" href="#p19" onclick="return changeColor(this);"></a>右御史臺</p>
<p class="em2" id="p20"><a class="gg-link" href="#p20" onclick="return changeColor(this);"></a>昔唐朝擇中官一人為樞密使，以出納帝命。<span class="jiazhu">【案職官分紀：唐樞密使與兩軍中尉謂之「四貴」，天祐元年廢。項安世家說：唐於政事堂後列五房，有樞密房，以主曹務。則樞密之任，宰相主之，未始他付，其後寵任宦人，始以樞密歸之內侍<span class="jiaozhusup">四十九字原無，據舊五代史考異補。</span><span class="shadow dn jiaozhu" id="jiaozhu06" name="jiaozhu06">項安世……內侍　四十九字原無，據舊五代史考異補。</span>。】</span>至梁開平元年五月，改樞密院為崇政院，始命敬翔為院使，仍置判官一人，自後改置副使一人。二年十一月，置崇政院直學士二員，選有政術文學者為之，其後又改為直崇政院。<span class="jiazhu">【案：原本作「直崇文院」，今從五代會要改正。】</span></p>
<p class="em2" id="p21"><a class="gg-link" href="#p21" onclick="return changeColor(this);"></a>後唐同光元年十月，崇政院依舊為樞密院，命宰臣郭崇韜兼樞密使，亦置直院一人。<span class="jiazhu">【案：五代會要作亦置院使一人。石林燕語作改為樞密院直學士<span class="jiaozhusup">十三字原無，據殿本考證補。</span><span class="shadow dn jiaozhu" id="jiaozhu07" name="jiaozhu07">石林燕語……直學士　十三字原無，據殿本考證補。</span>。】</span></p>
<p class="em2" id="p22"><a class="gg-link" href="#p22" onclick="return changeColor(this);"></a>晉天福四年四月，以樞密副使張從恩為宣徽使，權廢樞密院故也。先是，晉祖以宰臣桑維翰兼樞密使，懇求免職，只在中書，遂以宣徽使劉處讓代之，每有奏議，多不稱旨。其後處讓丁憂，乃以樞密印付中書門下，故有是釐改也。</p>
<p class="em2" id="p23"><a class="gg-link" href="#p23" onclick="return changeColor(this);"></a>開運元年六月，勅依舊置樞密院，以宰臣桑維翰兼樞密使，從中書門下奏請也。</p>
<p class="em2" id="p24"><a class="gg-link" href="#p24" onclick="return changeColor(this);"></a>周顯德六年六月，命司徒平章事范質、禮部尚書平章事王溥並參知樞密院事。</p>
<p class="em2" id="p25"><a class="gg-link" href="#p25" onclick="return changeColor(this);"></a>梁開平元年四月，始置建昌院，以博王友文判院事，以太祖在藩時，四鎮所管兵車賦稅、諸色課利，按舊簿籍而主之。其年五月，中書門下奏請以判建昌院事為建昌宮使，仍以東京太祖潛龍舊宅為宮也。二年二月，以侍中<span class="jiazhu">【案：原本有闕文，據五代會要，以侍中韓建判建昌宮事。】</span>判建昌宮事。至十月，以尚書兵部侍郎李皎為建昌宮副使。三年九月，以門下侍郎平章事薛貽矩兼延資庫使，判建昌宮事<span class="jiaozhusup">「事」字原無，據殿本及會要卷二四補。</span><span class="shadow dn jiaozhu" id="jiaozhu08" name="jiaozhu08">判建昌宮事　「事」字原無，據殿本及會要卷二四補。</span>。至四年十二月，以李振為建昌宮副使。乾化二年五月，以門下侍郎平章事于兢兼延資庫使，判建昌宮事。其年六月，廢建昌宮，以河南尹魏王張宗奭為國計使，凡天下金穀兵戎舊隸建昌宮者悉主之。至後唐同光四年二月，以吏部尚書李琪為國計使。自後廢其名額不置。</p>
<p class="em2" id="p26"><a class="gg-link" href="#p26" onclick="return changeColor(this);"></a>後唐同光元年十一月，以左監門衞將軍、判內侍省李紹宏兼內勾，凡天下錢穀簿書，悉委裁遣。自是州縣供帳煩費，議者非之。又內勾之名，人以為不祥之言。二年正月，勅鹽鐵、度支、戶部三司，凡關錢物，並委租庸使管轄，踵梁之舊制也。天成元年四月，詔廢租庸院，依舊為鹽鐵、戶部、度支三司，委宰臣一人專判。長興元年八月，以許州節度使張延朗行工部尚書，充三司使，班在宣徽使之下。三司置使，自延朗始也。唐朝已來，戶部、度支掌泉貨，鹽鐵時置使名，戶部、度支則尚書省本司郎中、侍郎判其事。天寶中，楊慎矜、王鉷、楊國忠繼以聚貨之術，媚上受寵，然皆守戶部、度支本官，別帶使額，亦無所改作。下及劉晏、第五琦亦如舊制。自後亦以宰臣各判一司，不置使額。乾符後，天下兵興，隨處置租庸使以主調發，兵罷則停。梁時乃置租庸使，專天下泉貨。莊宗中興，秉政者不閑典故，踵梁朝故事，復置租庸使，以魏博故吏孔謙專使務。斂怨於下，斲喪王室者，實租庸之弊故也。洎明宗嗣位，思革其弊，未及下車，乃詔削除使名，但命重臣一人判其事，曰判三司。至是，延朗自許州入再掌國計，白於樞密使，請置三司名。宣下中書議其事。宰臣以舊制覆奏，授延朗特進、行工部尚書，充諸道鹽鐵、轉運等使，兼判戶部、度支事，從舊制也。明宗不從，竟以三司使為名焉。</p>
<p class="em2" id="p27"><a class="gg-link" href="#p27" onclick="return changeColor(this);"></a>梁開平三年正月，改思政殿為金鑾殿，至乾化元年五月，置大學士一員，始命崇政院使敬翔為之。前朝因金巒坡以為門名，與翰林院相接，故為學士者稱「金巒」焉。<span class="jiazhu">【「金巒」，通鑑作「鸞」，今考五代會要作「巒」，與薛史同，已於梁書敬翔傳加案聲明。(影庫本粘籤)】</span>梁氏因之以為殿名，仍改「巒」為「鑾」，從美名也。大學士與三館大學士同。<span class="jiazhu">【案青箱雜記：梁祖都汴，庶事草創，貞明中，始於今右長慶門東北，創小屋數十間為三館，湫隘尤甚。又周廬徼道，咸出其間，衞士騶卒，朝夕喧雜，每受詔撰述，皆移他所。(舊五代史考異)】</span></p>
<p class="em2" id="p28"><a class="gg-link" href="#p28" onclick="return changeColor(this);"></a>後唐天成元年五月，勅翰林學士、尚書戶部侍郎、知制誥馮道，翰林學士、中書舍人趙鳳，俱以本官充端明殿學士，非舊號也。時明宗登位，每四方書奏，多令樞密使安重誨讀之，不曉文義，於是孔循獻議，始置端明殿學士之名，命道等為之。二年正月，勅：「端明殿學士宜令班在翰林學士上，今後如有轉改，仍只於翰林學士內選任。」初置端明殿學士，名目如三館之例，職在官下。趙鳳轉侍郎，遣人諷任圜移職在官上，至今為例。<span class="jiazhu">【案職官分紀<span class="jiaozhusup">「官」原作「宮」，據殿本、劉本、舊五代史考異改。</span><span class="shadow dn jiaozhu" id="jiaozhu09" name="jiaozhu09">職官分紀　「官」原作「宮」，據殿本、劉本、舊五代史考異改。</span>：晉天福五年，廢端明殿學士，開運元年，桑維翰為樞密使，復奏置學士。】</span></p>
<p class="em2" id="p29"><a class="gg-link" href="#p29" onclick="return changeColor(this);"></a>同光元年四月，置護鑾書制學士，以尚書倉部員外郎趙鳳為之。時莊宗初建號，故特立此名，非故事也。八月<span class="jiaozhusup">殿本、劉本同。按此處承上文同光元年四月，似為元年八月，會要卷一三繫於二年七月後。</span><span class="shadow dn jiaozhu" id="jiaozhu10" name="jiaozhu10">八月　殿本、劉本同。按此處承上文同光元年四月，似為元年八月，會要卷一三繫於二年七月後。</span>，賜翰林學士承旨、戶部尚書盧質論思匡佐功臣，亦非常例也。</p>
<p class="em2" id="p30"><a class="gg-link" href="#p30" onclick="return changeColor(this);"></a>天成三年八月，勅：「掌綸之任，擢才以居，或自初命而升，或自顯秩而授，蓋重厥職，靡繫其官，雖事分皆同，而行綴或異，誠由往日未有定規，議官位則上下不恆，論職次則後先未當，宜行顯命，以正近班。今後翰林學士入院，並以先後為定，惟承旨一員，出自朕意，不計官資先後，在學士之上，仍編入翰林志。」其年十一月<span class="jiaozhusup">殿本、劉本同。會要卷一三本條亦作「其年十一月」，但繫在「天福二年四月」後。按本書卷七六晉高祖紀：天福二年十一月甲子，「以戶部侍郎張昭遠守本官，充翰林學士，仍知制誥。」則「其年」當指天福二年。</span><span class="shadow dn jiaozhu" id="jiaozhu11" name="jiaozhu11">其年十一月　殿本、劉本同。會要卷一三本條亦作「其年十一月」，但繫在「天福二年四月」後。按本書卷七六晉高祖紀：天福二年十一月甲子，「以戶部侍郎張昭遠守本官，充翰林學士，仍知制誥。」則「其年」當指天福二年。</span>，勅：「新除翰林學士張昭遠，早踐綸闈，久司史筆，曾居憲府，累陟貳卿，今既擢在禁林，所宜別宣班序，其立位宜次崔梲。」<span class="jiazhu">【案宋史張昭傳：晉天福二年，宰相桑維翰薦昭為翰林學士。內署故事，以先後入為次，不繫官序，特詔昭立位次承旨崔梲。據宋史則此勅當在晉天福中，薛史繫於唐天成三年後，疑原本有脫誤。(舊五代史考異)】</span></p>
<p class="em2" id="p31"><a class="gg-link" href="#p31" onclick="return changeColor(this);"></a>晉開運元年六月，勅：「翰林學士與中書舍人，舊分為兩制<span class="jiaozhusup">「舊」字原無，據會要卷一三補。</span><span class="shadow dn jiaozhu" id="jiaozhu12" name="jiaozhu12">舊分為兩制　「舊」字原無，據會要卷一三補。</span>，各置六員，偶自近年，權停內署，況司詔命，必在深嚴，將使從宜，却仍舊貫，宜復置翰林學士院。」</p>
<p class="em2" id="p32"><a class="gg-link" href="#p32" onclick="return changeColor(this);"></a>周顯德五年十一月，詔曰：「翰林學士職係禁庭，地居親近，與班行而既異，在朝請以宜殊。起今後當直下直學士，並宜令逐日起居，其當直學士，仍赴晚朝。」舊制，翰林院學士與常參官五日一度起居，時世宗欲令朝夕謁見，訪以時事，故有是詔。</p>
<p class="margin4" id="p33"><a class="gg-link" href="#p33" onclick="return changeColor(this);"></a>右內職</p>
<p class="em2" id="p34"><a class="gg-link" href="#p34" onclick="return changeColor(this);"></a>後唐天成三年五月，詔曰：「開府儀同三司，階之極；太師，官之極；封王，爵之極；上柱國，勳之極。<span class="jiazhu">【勳之極，原本作「燾之極」，今據職官分紀改正。(影庫本粘籤)】</span>近代已來，文臣官階稍高，便授柱國，歲月未深，便轉上柱國；武資不計何人，初官便授上柱國。官爵非無次第，階勳備有等差，宜自此時，重修舊制。今後凡是加勳，先自武騎尉，經十二轉方授上柱國，永作成規，不令踰越。」雖有是命，竟不革前例。</p>
<p class="margin4" id="p35"><a class="gg-link" href="#p35" onclick="return changeColor(this);"></a>右勳格</p>
<p class="em2" id="p36"><a class="gg-link" href="#p36" onclick="return changeColor(this);"></a>後唐清泰二年秋九月庚申，尚書考功上言：「今年五月，翰林學士程遜所上封事內，請自宰相百執事、外鎮節度使、刺史，應係公事官，逐年書考，較其優劣。遂檢尋唐書、六典、會要考課，令書考第。」從之。時議者曰：「考績之法，唐堯、三代舊制。西漢以刺史六條察郡守，五曹尚書綜庶績，法尤精察，吏有檢繩。漢末亂離，舊章弛廢。魏武於軍中權制品第，議吏清濁，用人按吏，頓爽前規。隋、唐已來，始著於令。漢代郡守，入為三公，魏、晉之後，政在中書，左右僕射知政事，午前視禁中，午後視省中，三臺百職，無不統攝。以是論之，宰輔憑何較考。自天寶末，權置使務已後，庶事因循，尚書諸司，漸致有名無實，廢墜已久，未知憑何督責。」程遜所上，亦未詳本源，其時所司雖有舉明，大都諸官亦無考較之事。</p>
<p class="margin4" id="p37"><a class="gg-link" href="#p37" onclick="return changeColor(this);"></a>右較考</p>
<p class="em2" id="p38"><a class="gg-link" href="#p38" onclick="return changeColor(this);"></a>梁開平元年四月，詔：「開封府司錄參軍及六曹掾屬，宜各置一員，兩畿赤縣，置令、簿、尉各一員。」二年十月，省諸道州府六曹掾屬，只留戶曹一員，通判六曹。</p>
<p class="em2" id="p39"><a class="gg-link" href="#p39" onclick="return changeColor(this);"></a>後唐同光元年十一月，中書門下奏：「諸寺監各請只置大卿監、祭酒、司業各一員，博士兩員，其餘官屬並請權停。惟太常寺事關大禮，大理寺事關刑法，除太常博士外，許更置丞一員。其王府及東宮官屬<span class="jiaozhusup">「官」字原無，據會要卷二０補。</span><span class="shadow dn jiaozhu" id="jiaozhu13" name="jiaozhu13">東宮官屬　「官」字原無，據會要卷二０補。</span>、司天五官正、奉御之類，凡不急司存，並請未議除授。其諸司郎中、員外郎，應有雙曹處，且署一員，左右散騎常侍、諫議大夫、給事中、起居郎、起居舍人<span class="jiaozhusup">「人」原作「久」，據殿本、劉本及會要卷二０改。</span><span class="shadow dn jiaozhu" id="jiaozhu14" name="jiaozhu14">起居舍人　「人」原作「久」，據殿本、劉本及會要卷二０改。</span>、補闕、拾遺，各置一半。<span class="jiazhu">【各置一半，原本作「各貰一半」，今從五代會要改正。(影庫本粘籤)】</span>三院侍御史仍委御史中丞條理申奏，即日停罷。朝官仍各錄名氏，具罷任月日，留在中書，候見任官滿二十五箇月，並據資品却與除官。」從之。</p>
<p class="em2" id="p40"><a class="gg-link" href="#p40" onclick="return changeColor(this);"></a>周顯德五年十二月，詔：「兩京五府少尹、司錄參軍，先各置兩員，起今後只置一員，六曹判司內只置戶曹、法曹各一員，其餘及諸州支使、兩蕃判官並省。」</p>
<p class="margin4" id="p41"><a class="gg-link" href="#p41" onclick="return changeColor(this);"></a>右增減</p>
<p class="em2" id="p42"><a class="gg-link" href="#p42" onclick="return changeColor(this);"></a>梁開平元年五月，改御食使為司膳使，小馬坊使為天驥使，文思院使為乾文院使，同和院使為儀鸞院使。其年又改城門郎為門局郎，避廟諱也。唐同光元年十一月，依舊為城門郎。</p>
<p class="em2" id="p43"><a class="gg-link" href="#p43" onclick="return changeColor(this);"></a>後唐天成元年十一月，詔曰：「雄武軍節度使官銜內，宜兼押蕃落使。」<span class="jiazhu">【案職官分紀：長興元年，分飛龍院為左右院，以小馬坊為右飛龍院。】</span>二年七月，詔曰：「頃因本朝親王遙領方鎮<span class="jiaozhusup">「領方」二字原無，據本書卷三八唐明宗紀、會要卷二四補。</span><span class="shadow dn jiaozhu" id="jiaozhu15" name="jiaozhu15">遙領方鎮　「領方」二字原無，據本書卷三八唐明宗紀、會要卷二四補。</span>，其在鎮者，遂云副大使知節度事，但年代已深，相沿未改。今天下侯伯並正節旄，惟東、西兩川未落『副大使』字，宜令今後只言節度使。」</p>
<p class="em2" id="p44"><a class="gg-link" href="#p44" onclick="return changeColor(this);"></a>晉天福五年四月丙午，詔曰：「承旨者，承時君之旨，非近侍重臣，無以禀朕命、宣予言。是以大朝會宰臣承旨，草制詔學士承旨，若無區別，何表等威。除翰林承旨外，殿前承旨宜改為殿直，密院承旨宜改為承宣，御史臺、三司、閤門、客省所有承旨，並令別定其名。」</p>
<p class="em2" id="p45"><a class="gg-link" href="#p45" onclick="return changeColor(this);"></a>周廣順二年十二月，詔改左右威衞復為屯衞，避御名也。</p>
<p class="margin4" id="p46"><a class="gg-link" href="#p46" onclick="return changeColor(this);"></a>右改制</p>
<p class="em2" id="p47"><a class="gg-link" href="#p47" onclick="return changeColor(this);"></a>後唐同光二年三月，中書門下奏：「糾轄之任，時謂外臺，宰字之官，<span class="jiazhu">【宰字之官，原本作「宰寧」，今據五代會要改正。(影庫本粘籤)】</span>古稱列爵，如非朝命，是廢國章。近日諸道多是各列官銜，便指州縣，請朝廷之正授，樹藩鎮之私恩，頗亂規程，宜加條制。自今後大鎮節度使，管三州已上者，每年許奏管內官三人；如管三州以下者，許奏管內官二人。仍須有課績尤異，方得上聞。若止於檢慎無瑕，科徵及限，是守常道，只得書考旌嘉，不得特有薦奏。其防禦使每年只許奏一人，若無尤異，不得奏薦。刺史無奏薦之例，不得輒亂規程。」其年八月，中書奏：「偽庭之時，諸藩參佐，皆從除授。自今後諸道除節度副使、兩使判官除授外，其餘職員並諸州軍事判官，各任本處奏辟<span class="jiaozhusup">原作「奉辟」，據殿本、劉本改。</span><span class="shadow dn jiaozhu" id="jiaozhu16" name="jiaozhu16">奏辟　原作「奉辟」，據殿本、劉本改。</span>，其軍事判官仍不在奏官之限。所冀招延之禮，皆合于前規；簡辟之間，無聞於濫舉。」從之。</p>
<p class="em2" id="p48"><a class="gg-link" href="#p48" onclick="return changeColor(this);"></a>長興二年十一月，詔曰：「闕員有限，人數常多，須以高低，定其等級。起今後兩使判官罷任後，宜一年外與比擬；書記、支使、防禦團練判官等，二年外與比擬<span class="jiaozhusup">「與比擬」三字原無，據冊府卷六三三補。</span><span class="shadow dn jiaozhu" id="jiaozhu17" name="jiaozhu17">二年外與比擬　「與比擬」三字原無，據冊府卷六三三補。</span>；推巡、防禦團練推官、軍事判官等，並三年後與比擬。仍每遇除授，量與改轉官資，或階勳，或職資。其有殊常勤績者，別議優陞。若有文學知術超邁羣倫，或為眾所稱，或良知迥舉、察驗的實者，不拘年月之限。」</p>
<p class="em2" id="p49"><a class="gg-link" href="#p49" onclick="return changeColor(this);"></a>清泰二年八月，中書門下上言：「前大卿監<span class="jiaozhusup">「卿」原作「御」，據會要卷一三、冊府卷六三三改。</span><span class="shadow dn jiaozhu" id="jiaozhu18" name="jiaozhu18">大卿監　「卿」原作「御」，據會要卷一三、冊府卷六三三改。</span>、五品陞朝官、西班將軍，皆在任許滿二十五月，如衝替已經二十月，即別任用。少卿監，舊例三任四任方入大卿監，五品三任四任方入少卿監，今後並祇三任，逐任須月限滿無殿責者，便入此官。西班將軍，罷任一年許求官，舊例三任四任方入大將軍，今祇以三任為限，三任大將軍方入上將軍，並須逐任滿月限<span class="jiaozhusup">二十二字原無，據會要卷一三補。</span><span class="shadow dn jiaozhu" id="jiaozhu19" name="jiaozhu19">以三任為限三任大將軍方入上將軍並須逐任滿月限　二十二字原無，據會要卷一三補。</span>，無殿責，或曾任金吾將軍<span class="jiaozhusup">「軍」字原無，據會要卷一三、冊府卷六三三補。</span><span class="shadow dn jiaozhu" id="jiaozhu20" name="jiaozhu20">金吾將軍　「軍」字原無，據會要卷一三、冊府卷六三三補。</span>、街使、藩鎮刺史，特勅並不拘此例。諸道除兩使判官外，書記已下任自辟請。應朝官除外任，罷任後一年方許陳乞。諸道賓席未曾陞朝者，若官兼三院御史，即除中下縣令；兼大夫、中丞、祕書少監、郎中、員外郎與清資。初任陞朝官，檢校官至尚書、常侍、祕書監、庶子，陞朝便與少卿監。諸州防禦、團練判、推官，並請本州辟請<span class="jiaozhusup">「辟請」原作「辟諸」，殿本作「奏辟」。據抄本會要卷一三改。沈校本會要本句作「並許本州辟請」，冊府卷六三三作「並請本州自辟請」。</span><span class="shadow dn jiaozhu" id="jiaozhu21" name="jiaozhu21">並請本州辟請　「辟請」原作「辟諸」，殿本作「奏辟」。據抄本會要卷一三改。沈校本會要本句作「並許本州辟請」，冊府卷六三三作「並請本州自辟請」。</span>，中書不更除授。應出選門官帶三院御史供奉裏行及省銜，罷任後周年，許陳乞。諸州別駕，不除令錄，仍守本官月限，得替後一年，許陳乞。長史、司馬，因攝奏正，未有官者送名。」從之。</p>
<p class="em2" id="p50"><a class="gg-link" href="#p50" onclick="return changeColor(this);"></a>三年五月乙未，詔曰：「近以內外臣僚，出入迭處，稍均勞逸，免滯轉遷，應兩司判官、畿赤令，取郎中、員外、補闕、拾遺、三丞、五博，少列宮僚，選擇擢任，一則俾藩方侯伯，別耀賓階；次則致朝列人臣，備諳時政。今後或有滿闕，便宜依此施行。」</p>
<p class="em2" id="p51"><a class="gg-link" href="#p51" onclick="return changeColor(this);"></a>周廣順元年夏五月辛巳，詔：「朝廷設爵命官，求賢取士，或以資敍進，或以科級陞。至有白首窮經，方諧一第；半生守選，始遂一官。是以國無幸民，士不濫進。近年州郡奏薦，多無出身、前官，或因權勢書題，或是衷私請託，既難阻意，便授真恩。遂使躁求僥倖之徒，爭遊捷徑；辛苦孤寒之士，盡泣窮途。將期激濁揚清，所宜循名責實。今後州府不得奏薦無前官及無出身人，如有奇才異行，越眾超羣，亦許具名以聞，便可隨表赴闕，當令有司考試，朕亦親自披詳，斷其否臧，俾之陞黜，庶使人不謬舉，野無遺才。」</p>
<p class="em2" id="p52"><a class="gg-link" href="#p52" onclick="return changeColor(this);"></a>顯德二年六月，詔：「兩京諸道州府留守判官<span class="jiaozhusup">「道」原作「州」，據殿本及會要卷二五改。</span><span class="shadow dn jiaozhu" id="jiaozhu22" name="jiaozhu22">諸道州府　「道」原作「州」，據殿本及會要卷二五改。</span>、兩使判官、少尹、防禦團練軍事判官，今後並不得奏薦；其防禦團練、刺史州各置推官一員。」</p>
<p class="margin4" id="p53"><a class="gg-link" href="#p53" onclick="return changeColor(this);"></a>右釐革</p>
<p class="em2" id="p54"><a class="gg-link" href="#p54" onclick="return changeColor(this);"></a>晉天福三年十一月，起居郎殷鵬上言：「竊聞司封格式，內外文武臣僚纔陞朝籍者，無父母便與追封贈，父母在即未敍未封。以臣所見，誠為不可。此則輕生者而重死者，棄今人而錄故人，其榮有何？其理安在？又云，父母在，品秩及格者，即以封其母，不加其父，便加邑號，兼曰太君。遂令妻則旁若無夫，子則上若無父，豈有父則賤而母則貴，夫則卑而妻則尊？若謂其父未合加恩，安得其母受賜；若謂以子便合貴，曷得其父不先封？<span class="jiazhu">【先封，原本脫「封」字，今從五代會要增入。(影庫本粘籤)】</span>伏以父尊母卑，天地之道，尊無二上，國家同體。今授封父無爵，名教不順，莫大於茲。臣伏乞自今後文武臣僚，父母在，其父母已有官爵者，即敍進資品以及格式，或不任祿仕，即可授以致仕或同正官，所貴得以敍封妻室。即父母俱榮，孝子無不逮之感；閨門交映，聖君覃慶賞之恩。噫！荷陛下孝治之風，受陛下榮親之祿者，靜而屈指，不過數人。陛下得以特議舉行，編為令式，勸天下之為善，令域中之望風，自然見前代之闕文，成我朝之盛典。況唐長興元年德音內一節，『應在朝中外臣僚，父母在，並與加恩。』司封不行明制，堅執前文；儻布新恩，兼合舊勅，庶使事君事父，恆遵一體之規；為子為臣，不失兩全之義。臣又聞司封令式，內外臣僚官階及五品已上者，即與封妻廕子，固不分於清濁，但祇言其品秩。且諫議大夫、給事中、中書舍人，並是五品，贊善大夫、洗馬、中允、奉御等，亦是五品。若論朝廷之委任，宰臣之擬論，出入之階資，中外之瞻望，則天壤相懸矣。及其敍封，乃為一貫，相沿至此，甚非。而況北省為陛下侍從之臣，南宮掌陛下經綸之務，憲臺執陛下紀綱之司，首冠羣僚，總為三署，當職尤重，責望非輕。此則清列十年，不遂顯榮之願；彼則雜班兩任，便承封廕之恩。事不均平，理宜改革。伏乞自今後應諸官及五品已上者，即依舊制施行，應三署清望官及六品已上，便與封廕。清濁既異，品秩宜升，仍下所司，議為恆式。」從之。</p>
<p class="em2" id="p55"><a class="gg-link" href="#p55" onclick="return changeColor(this);"></a>漢乾祐元年七月，詔：「尚書省集議，內外臣僚，父在，母承子廕，敍封追封，合加『太』字否？以聞。」尚書省奏議曰：「今詳前後勅條，凡母皆加『太』字，存歿並同。此即是父歿母存，即敍封進封內加『太』字，母歿追封，亦加『太』字，故云存歿並同。若是父在，據勅格無載為母加『太』字處。若以近勅，因子貴與父命官，父自有官，即妻從夫品，<span class="jiazhu">【夫品，原本作「夫石」，今從五代會要改正。(影庫本粘籤)】</span>可以封妻，父在不合以其子加母『太』字。若雖有因子之官，其品尚卑，未得廕妻，亦不合用子廕之限。」從之。</p>
<p class="em2" id="p56"><a class="gg-link" href="#p56" onclick="return changeColor(this);"></a>周顯德六年冬十二月壬辰，尚書兵部上言：「本司蔭補千牛、進馬，<span class="jiazhu">【案：原本作「進貝」，攷職官分紀有太子進馬，「貝」字係傳寫之訛，今改正。(舊五代史考異)】</span>在漢乾祐中散失勅文，自來只準晉編勅及堂帖施行。伏緣前後不同，請別降勅命。」詔曰：「今後應蔭補子孫，宜令逐品許補一人，直候轉品，方得更補，不得於本品內重疊收補。如是所補人有身故、除名、落藩、廢疾及應舉及第內，只許於本品內再補一人。太子進馬、太子千牛，不用收補。詹事依祭酒例施行。兵部尚書、侍郎，舊例不許收補，宜許收補。致仕官歷任中曾任在朝文班三品、武班二品及丞郎給舍已上，<span class="jiazhu">【給舍，原本作「紿含」，考職官分紀，唐人稱給事中為「給舍」，今改正。(影庫本粘籤)】</span>金吾大將軍、節度、防禦、團練、留後者，方得補廕。皇廕人，<span class="jiazhu">【案石林燕語，五代大臣有累事數朝者，其前朝所得廕澤，及改事新朝，謂之「皇廕」，今附識于此。(影庫本粘籤)　　案：五代大臣有改事新朝，所得廕澤尚可推恩及下者，蓋一時相沿之陋習也，謹附識于此。(影庫本粘籤)】</span>其祖、父曾授著皇朝官秩，方得收補。應合收補人，須是本官親子孫年貌合格，別無渝濫，方許施行。餘從舊例處分。」</p>
<p class="margin4" id="p57"><a class="gg-link" href="#p57" onclick="return changeColor(this);"></a>右封廕</p>
<p class="em2" id="p58"><a class="gg-link" href="#p58" onclick="return changeColor(this);"></a>梁開平四年四月，勅：「諸州鎮使，官秩無高卑，並在縣令之下。」其年九月，詔曰：「魏博管內刺史，比來州務，並委督郵，遂使曹官擅其威權，州牧同於閑冗，俾循通制，宜塞異端，並宜依河南諸州例，刺史得以專達。」時議者曰：「唐朝憲宗時，烏重胤為滄州節度使，嘗以河朔十六年能抗拒朝命者，以奪刺史權與縣令職而自作威福耳。若二千石各得其柄，又有鎮兵，雖安、史挾奸，豈能據一墉而叛哉！遂奏以所管德、棣、景三州，各還刺史職分，州兵並隸收管。是後雖幽、鎮、魏三道，以河北舊風，自相傳襲，唯滄州一道，獨禀命受代，自重胤制置使然也。則梁氏之更張，正合其事矣。」</p>
<p class="em2" id="p59"><a class="gg-link" href="#p59" onclick="return changeColor(this);"></a>後唐長興二年閏五月<span class="jiaozhusup">「二年閏五月」原作「元年正月」，劉本同。影庫本批校云：「長興元年，據原本應作二年。」殿本作「二年正月」，冊府卷六六同。今據本書卷四二唐明宗紀、會要卷一０、冊府卷一五五改。</span><span class="shadow dn jiaozhu" id="jiaozhu23" name="jiaozhu23">長興二年閏五月　「二年閏五月」原作「元年正月」，劉本同。影庫本批校云：「長興元年，據原本應作二年。」殿本作「二年正月」，冊府卷六六同。今據本書卷四二唐明宗紀、會要卷一０、冊府卷一五五改。</span>，詔曰：「要道纔行，則千岐共貫；宏綱一舉，則萬目畢張。前王之法制罔殊，百代之科條悉在，無煩改作，各有定規，守程式者心逸日休，率胸臆者心勞日拙。天垂萬象，星辰之分野靡差；地載羣倫，岳瀆之方隅不易。儻各司其局，則皆盡其心。且律令、格式、六典，凡關庶政，互有區分，久不舉行，遂至隳紊。宜準舊制，令百司各於其間錄出本局公事，巨細一一抄寫，不得漏落纖毫，集成卷軸，仍粉壁<span class="jiazhu">【粉壁，原本作「糊壁」，今從冊府元龜改正。(影庫本粘籤)】</span>書在公廳。若未有廨署者，文書委官司主掌，仍每有新授官到，令自寫錄一本披尋。或因顧問之時，應對須知次第，無容曠闕。每在執行，使庶僚則守法奉公，宰臣則提綱振領，必當彝倫攸敍。所謂至道不繁，何必期年，然後報政。宜令御史臺遍加告諭催促，限兩月內鈔錄及粉壁書寫須畢，其間或有未可便行，及曾釐革事件，委逐司旋申中書門下，當更參酌，奏覆施行。」其年八月，勅：「今後大理寺官員，宜同臺省官例升進，其法直官，比禮直官任使。」</p>
<p class="em2" id="p60"><a class="gg-link" href="#p60" onclick="return changeColor(this);"></a>應順元年春三月戊午，宗正上言：「故事，諸陵有令、丞各一員，近令、丞不俱置，便委本縣令兼之。緣河南、洛陽是京邑，恐兼令、丞不便。」詔特置陵臺令、丞各一員。</p>
<p class="margin4" id="p61"><a class="gg-link" href="#p61" onclick="return changeColor(this);"></a>右雜錄<span class="jiazhu">【永樂大典卷三千七百九十五。】</span></p>
</div></body></html>