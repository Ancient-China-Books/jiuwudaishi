<?xml version='1.0' encoding='utf-8'?>
<html lang="zh-Hant" xml:lang="zh-Hant" xmlns="http://www.w3.org/1999/xhtml"><head><meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/><title id="toc_1">舊五代史-卷一百九·漢書十一·列傳第六</title><script src="../Styles/main.js" type="text/javascript"></script></head><body><div id="text">
<div class="section" id="title-0"><h1>列傳第六</h1><hr/></div>
<p class="em2" id="p0"><a class="gg-link" href="#p0" onclick="return changeColor(this);"></a>杜重威，其先朔州人，近世徙家於太原。祖興，振武牙將。父堆金，事唐武皇為先鋒使。重威少事明宗，自護聖軍校領防州刺史。其妻即晉高祖妹也<span class="jiaozhusup">「晉」字原無，據殿本及冊府卷三０二補。</span><span class="shadow dn jiaozhu" id="jiaozhu00" name="jiaozhu00">晉高祖　「晉」字原無，據殿本及冊府卷三０二補。</span>，累封宋國大長公主。天福初，命重威典禁軍，遙授舒州刺史。二年，張從賓搆亂，據汜水，<span class="jiazhu">汜水，原本作「汎水」，今從歐陽史改正。(影庫本粘籤)</span>晉高祖遣重威與侯益率眾破之，以功授潞州節度使。與楊光遠降范延光於鄴城，改許州節度使，兼侍衞親軍馬步軍副指揮使，尋加同平章事。未幾，移鎮鄆州，遷侍衞親軍馬步軍都指揮使。<span class="jiazhu">案通鑑云：馮道、李崧屢薦重威之能，以為都指揮使，充隨駕御營使。(舊五代史考異)</span>及鎮州安重榮稱兵向闕，命重威禦之，敗重榮於宗城。重榮奔據常山，重威尋拔其城，斬重榮首傳於闕下，授成德軍節度使。所得重榮家財及常山公帑，悉歸於己，晉高祖知而不問。至鎮，復重斂於民，稅外加賦，境內苦之。<span class="jiazhu">案鑑云：重威所至黷貨，民多逃亡，嘗出過市，謂左右曰：「人言我驅盡百姓，何市人之多也！」(舊五代史考異)</span></p>
<p class="em2" id="p1"><a class="gg-link" href="#p1" onclick="return changeColor(this);"></a>少帝嗣位，與契丹絕好，契丹主連年伐晉，重威但閉壁自守。部內城邑相繼破陷，一境生靈受屠戮，重威任居方面，未嘗以一士一騎救之。每敵騎數十驅漢人千萬過城下，如入無人之境，重威但登陴注目，略無邀取之意。開運元年秋，加北面行營招討使。二年，領大軍下泰州、滿城、遂城。契丹主自古北口迴軍，追躡王師，重威等狼狽而旋，至陽城，<span class="jiazhu">陽城，原本作「險城」，今從薛史晉少帝紀改正。(影庫本粘籤)</span>為契丹所困。會大風狂猛，軍情憤激，符彥卿、張彥澤等引軍四出，敵眾大潰，諸將欲追之，重威曰：「逢賊得命，更望福乎！」遂收軍馳歸常山。先是，重威於州內括借錢帛，吏民大被其苦，人情咸怨，重以境內凋弊，十室九空，重威遂無留意，連上表乞歸朝，不俟報即時上路。朝廷以邊上重鎮，主帥擅離，苟有奔衝，慮失禦備，然亦無如之何，即以馬全節代之，重威尋授鄴都留守。會鎮州軍食不繼，遣殿中監王欽祚就本州和市，重威私第有粟十餘萬斛，遂錄之以聞。朝廷給絹數萬匹，償其粟直。重威大忿曰：「我非反逆，安得籍沒耶！」</p>
<p class="em2" id="p2"><a class="gg-link" href="#p2" onclick="return changeColor(this);"></a>三年冬，晉少帝詔重威與李守貞等率師經略瀛、鄚。師至瀛州城下，晉騎將梁漢璋進與契丹接戰，漢璋死焉。重威即時命迴軍，次武強，聞契丹主南下，乃西趨鎮州，至中渡橋，與契丹夾滹水而營。十二月八日，宋彥筠、王清等率數千人渡滹沲，陣於北岸，為敵所破。時契丹游軍已至欒城，道路隔絕，人情危蹙，重威密遣人詣敵帳，潛布腹心。契丹主大悅，許以中原帝之，重威庸暗，深以為信。一日，伏甲於內，召諸將會，告以降敵之意，諸將愕然，以上將既變，乃俛首聽命，遂連署降表，令中門使高勳齎送敵帳，<span class="jiazhu">中門，原本作「人門」，今從通鑑改正。(影庫本粘籤)</span>軍士解甲，與聲慟哭。是日，有大霧起於降軍之上。契丹主使重威衣赭袍以示諸軍，尋偽加守太傅，鄴都留守如故。</p>
<p class="em2" id="p3"><a class="gg-link" href="#p3" onclick="return changeColor(this);"></a>契丹主南行，命重威部轄晉軍以從，既至東京，駐晉軍於陳橋，士伍飢凍，不勝其苦。重威每出入衢路，為市民所詬，俛首而已。契丹下令括率京城錢帛，將相公私，雷同率配，重威與李守貞各萬緡。乃告契丹主曰：「臣等以十萬漢軍降於皇帝，不免配借，臣所不甘。」契丹主笑而免之。尋羣盜斷澶州浮梁，契丹乃遣重威歸藩。明年三月，契丹主北去，至相州城下，重威與妻石氏詣牙帳貢獻而迴。</p>
<p class="em2" id="p4"><a class="gg-link" href="#p4" onclick="return changeColor(this);"></a>高祖車駕至闕，以重威為宋州節度使，加守太尉，重威懼，閉城拒命。詔高行周率兵攻討，重威遣其子弘遂等告急於鎮州麻答，乞師救援，且以弘遂為質，麻答遣蕃將楊袞赴之。未幾，鎮州諸軍逐麻答，楊袞至洺州而迴。十月，高祖親征，車駕至鄴城之下，遣給事中陳觀等<span class="jiazhu">案：歐陽史避私諱作陳同。(舊五代史考異)</span>齎詔入城，許其歸命，重威不納。數日，高祖親率諸軍攻其壘，不克，王師傷夷者萬餘人。<span class="jiazhu">案宋史杜漢徽傳云：從高行周討杜重威于鄴城，屢為流矢所中，身被重創，猶力戰，觀者壯之。(舊五代史考異)</span>高祖駐軍數旬，城中糧盡，屑麴餅以給軍士，吏民踰壘而出者甚眾，皆無人色。至是，重威牙將詣行宮請降，復遣節度判官王敏奉表請罪，賜優詔敦勉，許其如初。重威即遣其子弘遂、妻石氏出候高祖，重威繼踵出降，素服俟罪，復其衣冠，賜見，即日制授檢校太師、守太傅、兼中書令。鄴城士庶，殍殕者十之六七。</p>
<p class="em2" id="p5"><a class="gg-link" href="#p5" onclick="return changeColor(this);"></a>先是，契丹遣幽州指揮使張璉，以部下軍二十餘人屯鄴，時亦有燕軍一千五百人在京師。會高祖至闕，有上變者，言燕軍謀亂，盡誅於繁臺之下，咸稱其寃。有逃奔於鄴者，備言其事，故張璉等懼死。與重威膠固守城，略無叛志。高祖亦悔其前失，累令宣諭，許以不死。璉等於城上揚言曰：「繁臺之誅，燕軍何罪？既無生理，以死為期。」璉一軍在圍中，重威推食解衣，盡力姑息。燕軍驕悍，憑陵吏民，子女金帛，公行豪奪。及重威請命，璉等邀朝廷信誓，詔許璉等却歸本土。及出降，盡誅璉等將數十人，其什長已下放歸幽州，將出漢境，剽略而去。高祖遣三司使王章、樞密副使郭威，錄重威部下將吏盡誅之，籍其財產與重威私帑，分給將士。</p>
<p class="em2" id="p6"><a class="gg-link" href="#p6" onclick="return changeColor(this);"></a>車駕還宮，高祖不豫，既而大漸，顧命之際，謂近臣將佐曰：「善防重威。」帝崩，遂收重威，重威子弘璋、弘璉、弘㻧誅之。詔曰：「杜重威猶貯禍心，未悛逆節，梟音不改，虺性難馴。昨朕小有不安，罷朝數日，而重威父子潛肆兇言，怨謗大朝，扇惑小輩。今則顯有陳告，備驗姦期，既負深恩，須置極法。其杜重威父子並處斬，所有晉朝公主及外親族，一切如常，仍與供給。」重威父子已誅，陳尸於通衢，<span class="jiazhu">案隆平集：黨進，幼為天雄軍節度使杜重威奴，重威愛其淳謹，雖長，猶令與婢妾雜侍。重威敗，周祖得之，以為鐵騎都虞候。重威之後寒餓，進常分俸以給，士大夫或媿焉。(舊五代史考異)</span>都人聚觀者詬罵蹴擊，軍吏不能禁，屍首狼籍，斯須而盡。</p>
<p class="em2" id="p7"><a class="gg-link" href="#p7" onclick="return changeColor(this);"></a>弘璉，重威之子也，累官至陳州刺史。<span class="jiazhu">永樂大典卷一萬四千七百三十。</span></p>
<p class="em2" id="p8"><a class="gg-link" href="#p8" onclick="return changeColor(this);"></a>李守貞，河陽人也。少桀黠落魄，事本郡為牙將。晉高祖鎮河陽，用為典客，後移數鎮，皆從之。及即位，累遷至客省使。天福中，李金全以安州叛，淮夷入寇，晉高祖命馬全節討之，守貞監護其軍，賊平，以守貞為宣徽使。少帝即位，授滑州節度兼侍衞馬軍都指揮使，未幾，改侍衞都虞候。開運元年春，契丹犯澶、魏，少帝幸澶州，契丹遣將麻答以奇兵由鄆州馬家口濟河，立柵於東岸，守貞率師自澶州馳赴之。契丹大敗，溺死者數千人，獲馬數百匹，偏裨七十餘人。有頃，敵退。晉少帝還京，以守貞為兗州節度使，依前侍衞都虞候。</p>
<p class="em2" id="p9"><a class="gg-link" href="#p9" onclick="return changeColor(this);"></a>五月，以守貞為青州行營都部署，率兵二萬東討楊光遠，命符彥卿為副。十一月，光遠子承勳等乞降，<span class="jiazhu">承勳，原本作「丞動」，今從通鑑改正。(影庫本粘籤)</span>守貞入城，害光遠於別第。光遠有孔目官吏宋顏者，盡以光遠財寶、名姬、善馬告於守貞，得之置於帳下。近例，官軍克復城隍，必降德音，洗滌瑕穢。時樞密使桑維翰以光遠同惡數十輩潛竄未出，搜索甚急，故制書久不下。或有告宋顏匿於守貞處者，朝廷取而殺之，守貞由是怨維翰。時行營將士所給賞賜，守貞盡以黦茶、染木、薑藥之類分給之，軍中大怒，乃以帛包所得物，如人首級，目之為守貞頭，懸於樹以詛之。守貞班師，加同平章事，以楊光遠東京第賜之。守貞因取連宅軍營，以廣其第，大興土木，治之歲餘，為京師之甲，行幸賜宴，恩禮無比。</p>
<p class="em2" id="p10"><a class="gg-link" href="#p10" onclick="return changeColor(this);"></a>開運二年春，契丹以全軍南下，前鋒至相州湯陰縣，詔守貞屯滑州。少帝再幸澶州，守貞為北面行營都監，與招討使杜重威北伐，洎獲陽城之捷，遂收軍而還。四月，車駕還京，以守貞為侍衞副都指揮使，移鎮宋州，加檢校太師。三年春<span class="jiaozhusup">冊府卷一八０有關于李守貞傳史料一段，一九五八年商務印書館重印百衲本二十四史時作為李守貞傳佚文錄附卷末。今按本書李守貞傳輯自大典，首尾似屬完整，因將該段錄入校記，以備參考：「晉少帝開運三年，詔：『宋州節度使李守貞，近以援送軍儲，殺戮蕃賊，繼聞剋捷，宜示頒宣。護聖、奉國、興順、宗順、興國諸軍都指揮使各絹十匹，餘自都虞候至散卒七匹至一匹，其隨行人員與諸州本城將士亦有等第賜賚。』史官曰：『昔衞青、霍去病深入虜磧，以斬首加級，用為定規。故謂首為級，此其義也。守貞前引大軍，往取瀛州境，獲一刺史以退。此時言攻幽薊，賴張彥澤剿蕃校而回。徵師五萬，運糧千里，行扈所過，豢圉一空，將吏醉飽，百草皆除，遂使河北生民，無措足之所。而又軍去有賜謂之挂甲錢，來則賞之謂之卸甲錢，或微有立功名目，皆次第優給緡帛，動計三十萬數，國力其何以濟！良可痛矣，良可駭矣！』」</span><span class="shadow dn jiaozhu" id="jiaozhu01" name="jiaozhu01">三年春　冊府卷一八０有關于李守貞傳史料一段，一九五八年商務印書館重印百衲本二十四史時作為李守貞傳佚文錄附卷末。今按本書李守貞傳輯自大典，首尾似屬完整，因將該段錄入校記，以備參考：「晉少帝開運三年，詔：『宋州節度使李守貞，近以援送軍儲，殺戮蕃賊，繼聞剋捷，宜示頒宣。護聖、奉國、興順、宗順、興國諸軍都指揮使各絹十匹，餘自都虞候至散卒七匹至一匹，其隨行人員與諸州本城將士亦有等第賜賚。』史官曰：『昔衞青、霍去病深入虜磧，以斬首加級，用為定規。故謂首為級，此其義也。守貞前引大軍，往取瀛州境，獲一刺史以退。此時言攻幽薊，賴張彥澤剿蕃校而回。徵師五萬，運糧千里，行扈所過，豢圉一空，將吏醉飽，百草皆除，遂使河北生民，無措足之所。而又軍去有賜謂之挂甲錢，來則賞之謂之卸甲錢，或微有立功名目，皆次第優給緡帛，動計三十萬數，國力其何以濟！良可痛矣，良可駭矣！』」</span>，詔守貞率師巡邊，至衡水，獲鄚州刺史趙思英而還。居無何，代高行周為侍衞親軍都指揮使，移鎮鄆州，意頗觖望。會宰臣李崧加侍中，守貞謂樞密使直學士殷鵬曰<span class="jiaozhusup">「謂」原作「為」，據殿本、劉本、彭校改。</span><span class="shadow dn jiaozhu" id="jiaozhu02" name="jiaozhu02">守貞謂樞密使直學士殷鵬曰　「謂」原作「為」，據殿本、劉本、彭校改。</span>：「樞密何功，便加正相！」先是，桑維翰以元勳舊德為樞密使，守貞位望素處其下，每憚之，與李彥韜、馮玉輩協力排斥，維翰竟罷樞務。李崧事分疏遠，守貞得以凌蔑。</p>
<p class="em2" id="p11"><a class="gg-link" href="#p11" onclick="return changeColor(this);"></a>其年夏，契丹寇邊，以守貞為北面行營都部署。少帝開曲宴於內殿，以寵其行，教坊伶人獻語云：「天子不須憂北寇，守貞面上管幽州。」既罷，守貞有自負之色，以其言誇詫於外。既而率兵至定州北，與契丹偏師遇，斬其將解里而還。九月，加兼侍中。會契丹遣瀛州刺史偽降於少帝，請發大軍應接，朝廷信之。十月，詔杜重威為北面行營招討使，以守貞為兵馬都監，知幽州行府事。先是，守貞領兵再由鄴都，杜重威厚加贈遺，曲意承迎，守貞悅之，每於帝前稱舉，請委征討之柄。至是，守貞、重威等會兵於鄴，遂趨瀛州，瀛州不應。貝州節度使梁漢璋為蕃將高牟翰所敗<span class="jiaozhusup">「翰」原作「輪」，據殿本、劉本、彭校改。影庫本批校云：「『高牟輪』，『輪』字當是『翰』字之訛。」</span><span class="shadow dn jiaozhu" id="jiaozhu03" name="jiaozhu03">高牟翰　「翰」原作「輪」，據殿本、劉本、彭校改。影庫本批校云：「『高牟輪』，『輪』字當是『翰』字之訛。」</span>，<span class="jiazhu">梁漢璋，原本作「澣漳」，今從歐陽史改正。(影庫本粘籤)</span>死之，王師遂還。師至深州，聞契丹大至，乃西趨鎮州，至滹沲之中渡，與敵相遇。官軍營於滹水之南，未幾，敵騎潛渡至欒城，斷我糧路，尋則王清戰死，杜重威遂與守貞歸命契丹，授守貞司徒，依前鄆州節度使，從契丹至汴。時京輦之下，契丹充斥，都人士庶，若在塗炭。二帥出入揚揚，市人詬之，略無慚色。有頃，河北及京東草寇大起，澶州浮橋為羣賊所斷，契丹主甚恐，乃命諸帥各歸本鎮，守貞遂赴汶陽。高祖入汴，守貞懼而來朝，授守貞太保，移鎮河中。居無何，高祖晏駕，杜重威被誅，守貞愈不自安，乃潛畜異計。</p>
<p class="em2" id="p12"><a class="gg-link" href="#p12" onclick="return changeColor(this);"></a>乾祐元年三月，先致書於權臣，布求保證，而完城郭，繕甲兵，晝夜不息。守貞以漢室新造，嗣君纔立，自謂舉無遺策。又有僧總倫者，以占術干守貞，謂守貞有人君之位。<span class="jiazhu">案通鑑云：浚儀人趙修己，素善術數，自守貞鎮滑州，署司戶參軍，累從移鎮。為守貞言：「時命不可妄動。」前後切諫非一，守貞不聽，乃稱疾歸里。(舊五代史考異)</span>未幾，趙思綰以京兆叛，遣使奉表送御衣於守貞，守貞自謂天時人事合符於己，乃潛給草賊，令所在竊發，遣兵據潼關。<span class="jiazhu">案宋史王繼勳傳：李守貞之叛，令繼勳據潼關，為郭從義所破。(舊五代史考異)</span>朝廷命白文珂、常思等領兵問罪，復遣樞密使郭威西征。官軍初至，守貞以諸軍多曾隸於麾下，自謂素得軍情，坐俟叩城迎己<span class="jiaozhusup">「叩」原作「扣」，據劉本改。</span><span class="shadow dn jiaozhu" id="jiaozhu04" name="jiaozhu04">坐俟叩城迎己　「叩」原作「扣」，據劉本改。</span>，及軍士詬譟，大失所望。<span class="jiazhu">案宋史馬全義傳：李守貞鎮河中<span class="jiaozhusup">「河中」原作「河東」，據殿本、劉本、宋史卷二七八馬全義傳改。</span><span class="shadow dn jiaozhu" id="jiaozhu05" name="jiaozhu05">李守貞鎮河中　「河中」原作「河東」，據殿本、劉本、宋史卷二七八馬全義傳改。</span>，召置帳下。及守貞叛，周主討之，全義每率敢死士夜出攻周祖壘，多所殺傷。守貞貪而無謀，性多忌刻，全義累為畫策，皆不能用。(舊五代史考異)</span>俄而王景崇據岐下，與趙思綰遣使推奉，守貞乃自號秦王，思綰、景崇皆受守貞署置。又遣人齎蠟彈於吳、蜀、契丹，以求應援。<span class="jiazhu">案馬令南唐書朱元傳：守貞以河中反，漢命周太祖討之，元與李平奉守貞表來乞師，未復而守貞敗。(舊五代史考異)</span>既而城中糧盡，殺人為食，召總倫詰其休咎，總倫至曰：「王自有天分，人不能奪。然分野災變，俟磨滅將盡，存留一人一騎，即王鵲起之際也。」守貞深以為信。洎攻城，守貞欲發石以拒外軍，礮竿子不可得，無何，上游汎一筏至，其木悉可為礮竿，守貞以為神助。又嘗因宴會將佐，守貞執弧矢，遙指一虎䑛掌圖曰：「我若有非常之事，當中虎舌。」引弓一發中之，左右拜賀，守貞亦自負焉。<span class="jiazhu">案宋史吳虔裕傳：周祖討三叛，以虔裕為河中行營都監，率護聖諸軍五千以往。李守貞出兵五千餘，設梯橋，分五路于長連城西北以禦周祖。周祖令虔裕率大軍橫擊之，蒲人敗走<span class="jiaozhusup">「走」原作「守」，據宋史卷二七一吳虔裕傳改。</span><span class="shadow dn jiaozhu" id="jiaozhu06" name="jiaozhu06">蒲人敗走　「走」原作「守」，據宋史卷二七一吳虔裕傳改。</span>，奪其梯橋，殺傷大半。(舊五代史考異)</span></p>
<p class="em2" id="p13"><a class="gg-link" href="#p13" onclick="return changeColor(this);"></a>及周光遜以西砦降，<span class="jiazhu">周光遜，原本作「况遜」，今從通鑑改正。(影庫本粘籤)</span>其勢益窘，人情離散。官軍攻城愈急，守貞乃潛於衙署多積薪芻，為自焚之計。二年七月，城陷，舉家蹈火而死。王師入城，於煙中獲其屍，斷其首函之，并獲數子二女，與其黨俱獻於闕下。隱帝御明德樓受俘馘，宣露布，百僚稱賀。禮畢，以俘馘徇於都城，守貞首級梟於南市，諸子并賊黨孫愿、劉芮、張延嗣、劉仁裕、僧總倫、靖㻌、張球、王廷秀、焦文傑、安在欽等並磔於西市，餘皆斬之。<span class="jiazhu">永樂大典卷一萬三百九十。　　五代史闕文：符后先適河中節度使李守貞之子崇訓。守貞嘗得術士，善聽聲，知人貴賤，守貞舉族悉令術士聽之，獨言后大富貴，當母儀天下。守貞信之，因曰：「吾婦尚為皇后，吾可知也。」遂謀叛。及城陷，后獨免。周祖為世宗娶之，顯德中，冊為后。臣以謂術士之言，蓋亦有時而中，人君之位，安可無望而求，公侯其誡之。</span></p>
<p class="em2" id="p14"><a class="gg-link" href="#p14" onclick="return changeColor(this);"></a>趙思綰，魏府人也。唐同光末，趙在禮之據魏城也，思綰隸于帳下，累從之。在禮卒，趙延壽籍其部曲，盡付於其長子贊，思綰即其首領也。高祖定河、洛，趙贊自河中移京兆尹。趙贊以久事契丹，常慮國家終不能容，乃與鳳翔侯益謀，引蜀兵為援，又令判官李恕入朝請覲，趙贊不待報赴闕，留思綰等數百人在京兆。會高祖遣王景崇等西赴鳳翔，行次京兆，時思綰等數百人在焉。思綰等比是趙在禮御士，本不刺面，景崇、齊藏珍既至京兆，欲令文面，以防逋逸。景崇微露風旨，思綰厲聲先請自刺，以率其下，景崇壯之。藏珍竊言曰：「思綰麤暴難制，不如殺之。」景崇不聽，但率之同赴鳳翔。</p>
<p class="em2" id="p15"><a class="gg-link" href="#p15" onclick="return changeColor(this);"></a>朝廷聞之，遣供奉官王益部署思綰等赴闕。思綰既發，行至途中，謂其黨常彥卿曰：「小太尉已入佗手，吾輩至，則併死矣。」小太尉蓋謂趙贊也。彥卿曰：「臨機制變，子勿復言！」既行，至永興，副使安友規、巡檢使喬守溫出迎，于郊外離亭置酒。思綰前曰：「部下軍士已在城東安下，緣家屬在城，欲各將家今夜便宿城東。」守溫等然之。思綰等辭去，與部下並無兵仗，纔入西門，有州校坐門側，思綰遽奪其佩劍，即斬之。其眾持白挺殺守門軍士十餘人，分眾守捉諸門。思綰劫庫兵以授之，遂據其城，時乾祐元年三月二十四日也。翌日，集城中丁壯得四千餘人，濬池隍，修樓櫓，旬浹之間，戰守皆備。尋遣人送款于河中，李守貞遣使齎偽詔授思綰晉昌軍節度使、檢校太尉。朝廷聞之，命郭從義、王峻帥師伐之。及攻其城，王師傷者甚眾，乃以長塹圍之，經年糧盡，遂殺人充食。思綰嘗對眾取人膽似酒吞之，告眾曰：「吞此至一千，即膽氣無敵矣。」<span class="jiazhu">案太平廣記：賊臣趙思綰自倡亂至敗，凡食人肝六十六，無不面剖而膾之。(舊五代史考異)</span></p>
<p class="em2" id="p16"><a class="gg-link" href="#p16" onclick="return changeColor(this);"></a>二年夏，食既盡，思綰計無從出，時左驍衞上將軍致仕李肅寓居城中，因與判官程讓能同言于思綰曰：「太尉比與國家無嫌，但負罪懼誅，遂為急計。今朝廷三處用兵，一城未下，太尉若翻然效順，率先歸命，以功補過，庶幾無患。若坐守窮城，端然待斃，則何貴於智也。」<span class="jiazhu">案洛陽搢紳舊聞記：太子少師李公肅，唐末西京留守，齊王以女妻之。趙思綰在永興時，使主赴闕。思綰主藍田副鎮，有罪已發。李公時為環衞將兼雍耀三白渠使、雍耀莊宅使<span class="jiaozhusup">「耀」原作「輝」，據殿本、劉本及洛陽搢紳舊聞記卷二改。</span><span class="shadow dn jiaozhu" id="jiaozhu07" name="jiaozhu07">雍耀莊宅使　「耀」原作「輝」，據殿本、劉本及洛陽搢紳舊聞記卷二改。</span>、節度副使，權軍府事，護而脫之，來謝于李公。公歸宅，夫人詰之曰：「趙思綰庸賤人，公何與免其過？又何必見之乎？」曰：「思綰雖賤類，審觀其狀貌，真亂臣賊子，恨未有朕迹，不能除去之也。」夫人曰：「既不能除去<span class="jiaozhusup">「除去」二字原無，據殿本、劉本及洛陽搢紳舊聞記卷二補。</span><span class="shadow dn jiaozhu" id="jiaozhu08" name="jiaozhu08">既不能除去　「除去」二字原無，據殿本、劉本及洛陽搢紳舊聞記卷二補。</span>，何妨以小惠啖之，無使銜怨。」自後夫人密遣人令思綰之妻來參，厚以衣物賜之，前後與錢物甚多。及漢朝<span class="jiaozhusup">「及」原作「乞」，據殿本、劉本、洛陽搢紳舊聞記卷二改。</span><span class="shadow dn jiaozhu" id="jiaozhu09" name="jiaozhu09">及漢朝　「及」原作「乞」，據殿本、劉本、洛陽搢紳舊聞記卷二改。</span>，公以上將軍告老歸雍。未久，思綰過雍，遂閉門據雍城叛，衣冠之族，遭塗炭者眾，公全家獲免。終以計勸思綰納款。(舊五代史考異)</span>思綰然之，即令讓能為章表，遣牙將劉成琦入朝，<span class="jiazhu">案：宋史郭從義傳作從義繫書矢上，射入城中，說思綰令降，與薛史異。(舊五代史考異)</span>制授思綰華州留後、檢校太保，以常彥卿為虢州刺史，遣內臣齎官告國信賜之。既受命，遲留未發。郭從義、王峻等籌之曰：「狼子野心，終不可用，留之必貽後悔耳！」既而從義、王峻等緩轡入城，陳列步騎至牙署，遣人召思綰曰：「太保登途，不暇出祖，對引一杯，便申仳別。」思綰至，則執之，遂斬于市，并族其家。<span class="jiazhu">案東都事略郭從義傳云：思綰困甚，從義遣人誘之，佯許以華州節鉞。思綰信之，遂開門送款，從義入城，思綰謁見，即遣武士執之，并其黨斬于市。是思綰本以誘降而伏誅，非以其既降復謀叛也。與薛史異。(舊五代史考異)</span>思綰臨刑，市人爭投瓦石以擊之，軍吏不能禁。是日，并部下叛黨新授虢州刺史常彥卿等五百餘人並誅之。<span class="jiazhu">案：宋史郭從義傳作三百餘人。(舊五代史考異)</span>籍思綰家財，得二十餘萬貫，入於官。<span class="jiazhu">按歐陽史：思綰遲留不行，陰遣人入蜀，郭威命從義圖之。從義因入城召思綰，趣之上道，至則擒之。思綰問曰：「何以用刑？」告者曰：「立釘也。」思綰厲聲曰：「為吾告郭公，吾死未足塞責，然釘磔之醜，壯夫所恥，幸少假之。」從義許之，父子俱斬於市。</span></p>
<p class="em2" id="p17"><a class="gg-link" href="#p17" onclick="return changeColor(this);"></a>始思綰入城，丁口僅十餘萬，及開城，惟餘萬人而已，其餓斃之數可知矣。<span class="jiazhu">永樂大典卷一萬六千九百九十一。</span></p>
</div></body></html>