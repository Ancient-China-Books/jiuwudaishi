<?xml version='1.0' encoding='utf-8'?>
<html lang="zh-Hant" xml:lang="zh-Hant" xmlns="http://www.w3.org/1999/xhtml"><head><meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/><title id="toc_1">舊五代史-卷四十六·唐書二十二·末帝紀上</title><script src="../Styles/main.js" type="text/javascript"></script></head><body><div id="text">
<div class="section" id="title-0"><h1>末帝紀上</h1><hr/></div>
<p class="em2" id="p0"><a class="gg-link" href="#p0" onclick="return changeColor(this);"></a>末帝，諱從珂，本姓王氏，鎮州人也。母宣憲皇后魏氏，以光啟元年歲在乙巳<span class="jiaozhusup">原作「己巳」，按通鑑卷二五六，光啟元年為乙巳年，據改。</span><span class="shadow dn jiaozhu" id="jiaozhu00" name="jiaozhu00">乙巳　原作「己巳」，按通鑑卷二五六，光啟元年為乙巳年，據改。</span>，正月二十三日，生帝於平山。景福中，明宗為武皇騎將，略地至平山，遇魏氏，擄之，帝時年十餘歲，明宗養為己子。<span class="jiazhu">【案通鑑考異引唐廢帝實錄云：廢帝，諱從珂，明宗之元子也。母曰宣憲皇后魏氏，鎮州平山人。中和末，明宗徇地山東，留戍平山，得魏后。帝以光啟元年正月二十三日生於外舍，屬用兵不息，音問阻絕，帝甫十歲，方得歸宗。今考五代會要、歐陽史諸書，皆作養子，惟實錄作元子，疑因太后令稱為「皇長子」而傅會也。通鑑仍從薛史】</span>。小字二十三。帝幼謹重寡言，及壯，長七尺餘，方頤大體，材貌雄偉，以驍果稱，明宗甚愛之。在太原，嘗與石敬瑭因擊毬同入于趙襄子之廟，見其塑像，屹然起立，帝祕之，私心自負。及從明宗征討，以力戰知名，莊宗嘗曰：「阿三不惟與我同齒，敢戰亦相類。」莊宗與梁軍戰於胡柳陂，兩軍俱撓，帝衞莊宗奪土山，摧驍陣，其軍復振。時明宗先渡河，莊宗不悅，謂明宗曰：「公當為吾死，渡河安往？」明宗待罪，莊宗以帝從戰有功，由是解慍。</p>
<p class="em2" id="p1"><a class="gg-link" href="#p1" onclick="return changeColor(this);"></a>天祐十八年，莊宗營於河上，議討鎮州。留守符存審在德勝砦未行，梁人謂莊宗已北，乃悉眾攻德勝，<span class="jiazhu">【德勝，原本作「得勝」，今從通鑑改正。(影庫本粘籤)】</span>莊宗命明宗、存審為兩翼以抗之，自以中軍前進。梁軍退却，帝以十數騎雜梁軍而退，至壘門大呼，斬首數級，斧其望櫓而還。莊宗大噱曰：「壯哉，阿三！」賜酒一器。</p>
<p class="em2" id="p2"><a class="gg-link" href="#p2" onclick="return changeColor(this);"></a>同光元年四月，從明宗襲破鄆州。九月，莊宗敗梁將王彥章於中都，急趨汴州。明宗將前軍，帝率勁騎以從，晝夜兼行，率先下汴城。莊宗勞明宗曰：「復唐社稷，卿父子之功也。」</p>
<p class="em2" id="p3"><a class="gg-link" href="#p3" onclick="return changeColor(this);"></a>二年，以帝為衞州刺史。時有王安節者，昭宗朝相杜讓能之宅吏也。<span class="jiazhu">【杜讓能，原本作「社誼能」，今從新唐書改正。(影庫本粘籤)】</span>安節少善賈，得相術於奇士，因事見帝於私邸，退謂人曰：「真北方天王相也，位當為天子，終則我莫知也。」</p>
<p class="em2" id="p4"><a class="gg-link" href="#p4" onclick="return changeColor(this);"></a>三年，明宗奉詔北禦契丹，以家在太原，表帝為北京內衙指揮使，莊宗不悅，以帝為突騎都指揮使，遣戍石門。</p>
<p class="em2" id="p5"><a class="gg-link" href="#p5" onclick="return changeColor(this);"></a>四年，魏州軍亂，明宗赴洛，時帝在橫水，率部下軍士由曲陽、盂縣趨常山<span class="jiaozhusup">原作「孟縣」，據劉本、歐陽史卷七廢帝紀、通鑑卷二七四改。</span><span class="shadow dn jiaozhu" id="jiaozhu01" name="jiaozhu01">盂縣　原作「孟縣」，據劉本、歐陽史卷七廢帝紀、通鑑卷二七四改。</span>，與王建立會，倍道兼行，渡河而南，由是明宗軍聲大振。</p>
<p class="em2" id="p6"><a class="gg-link" href="#p6" onclick="return changeColor(this);"></a>天成初，以帝為河中節度使。明年二月，加檢校太保、同平章事。十一月，加檢校太傅。</p>
<p class="em2" id="p7"><a class="gg-link" href="#p7" onclick="return changeColor(this);"></a>長興元年，加檢校太尉。先是，帝與樞密使安重誨在常山，因杯盤失意，帝以拳擊重誨腦，中其櫛，走而獲免。帝雖悔謝，然重誨終銜之。及帝鎮河中，重誨知其出入不時，因矯宣中旨，令牙將楊彥溫遇出郭則閉門勿納。是歲四月五日，帝閱馬於黃龍莊，<span class="jiazhu">【閱馬，原本作「問軍」，今從通鑑改正。(影庫本粘籤)】</span>彥溫閉城拒帝，帝聞難遽還，遣問其故，彥溫曰：「但請相公入朝，此城不可入也。」帝止虞鄉以聞，明宗詔帝歸闕。遣藥彥稠將兵討彥溫，令生致之，面要鞫問。十一月收城<span class="jiaozhusup">殿本、劉本同。按本書卷四一明宗紀：四月「癸丑，索自通、藥彥稠等奏收復河中」。通鑑卷二七七：四月「辛亥，索自通等拔河中」。此云「十一月收城」，疑誤。</span><span class="shadow dn jiaozhu" id="jiaozhu02" name="jiaozhu02">十一月收城　殿本、劉本同。按本書卷四一明宗紀：四月「癸丑，索自通、藥彥稠等奏收復河中」。通鑑卷二七七：四月「辛亥，索自通等拔河中」。此云「十一月收城」，疑誤。</span>，彥溫已死，明宗以彥稠不能生致彥溫，甚怒之。後數日，安重誨以帝失守，諷宰相論奏行法，明宗不悅。重誨又自論奏，明宗曰：「朕為小將校時，家徒衣食不足，賴此兒荷石灰、收馬糞存養，以至今貴為天子，而不能庇一兒！卿欲行朝典，朕未曉其義，卿等可速退，從他私第閑坐。」遂詔歸清化里第，<span class="jiazhu">【清化里，原本脫「清」字，今從通鑑注所引薛史增入。(影庫本粘籤)】</span>不預朝請。帝尚懼重誨多方危陷，但日諷佛書陰禱而已。</p>
<p class="em2" id="p8"><a class="gg-link" href="#p8" onclick="return changeColor(this);"></a>二年，安重誨得罪，帝即授左衞大將軍。未幾，復檢校太傅、同平章事、行京兆尹，充西京留守。三年，進位太尉，移鳳翔節度使。四年五月，封潞王。</p>
<p class="em2" id="p9"><a class="gg-link" href="#p9" onclick="return changeColor(this);"></a>閔帝即位，加兼侍中。既而帝子重吉出刺亳州，女尼入宮，帝方憂不測。應順元年二月，移帝鎮太原，是時不降制書，唯以宣授而已。帝聞之，召賓佐將吏以謀之，皆曰：「主上年幼，未親庶事，軍國大政悉委朱弘昭等，王必無保全之理。」判官馬裔孫曰：「君命召，不俟駕行焉。諸君凶言，非令圖也。」是夜，帝令李專美草檄求援諸道，<span class="jiazhu">【李專美，原本作「專養」，今從薛史李專美傳改正。(影庫本粘籤)】</span>欲誅君側之罪。朝廷命王思同率師來討。三月十五日，外兵大集，<span class="jiazhu">【案通鑑考異：是年三月辛丑朔，是十五為乙卯也。九國志李彥琦傳：潞王守岐下，諸道將急攻其壘，彥琦時在圍中，罄家財以給軍用。(舊五代史考異)】</span>十六日，大將督眾攻城，帝登城垂泣，諭於外曰：「我年未二十從先帝征伐，出生入死，金瘡滿身，樹立得社稷，軍士從我登陣者多矣。今朝廷信任賊臣，殘害骨肉，且我有何罪！」因慟哭，聞者哀之。時羽林都指揮使楊思權謂眾曰：「大相公，吾主也。」遂引軍自西門入，嚴衞都指揮使尹暉亦引軍自東門而入，外軍悉潰。十七日，率居民家財以賞軍士。是日，帝整眾而東。二十日，次長安，副留守劉遂雍以城降，率京兆居民家財犒軍。二十三日，次靈口，<span class="jiazhu">【案：通鑑唐紀作零口，考冊府元龜亦作靈口，今仍其舊。(舊五代史考異)】</span>誅王思同。二十四日，次華州，收藥彥稠繫獄。二十五日，次閿鄉，王仲臯父子迎謁，命誅之。二十六日，次靈寶，河中節度使安彥威來降，待罪，宥之，遣歸鎮。陝州節度使康思立奉迎。二十七日，次陝州，<span class="jiazhu">【案：歐陽史作己巳，次陝州，薛史閔帝紀作丁卯，通鑑從薛史。(舊五代史考異)】</span>下令告諭京城。二十八日，康義誠軍前兵士相繼來降，義誠詣軍門請罪，帝宥之。駕下諸軍畢至，誅宣徽南院使孟漢瓊於路左。是夜，閔帝與帳下親騎百餘出玄武門而去。</p>
<p class="em2" id="p10"><a class="gg-link" href="#p10" onclick="return changeColor(this);"></a>夏四月壬申，帝至蔣橋，文武百官立班奉迎，<span class="jiazhu">【案通鑑：四月庚午朔，太后令內諸司至乾壕迎潞王。考異引廢帝實錄作三月三十日。(舊五代史考異)】</span>教旨以未拜梓宮，未可相見，俟會於至德宮，時六軍勳臣及節將內職已累表勸進。是日，帝入謁太后、太妃，至西宮，伏梓宮慟哭，宰相與百僚班見致拜，帝答拜。馮道等上牋勸進，<span class="jiazhu">【馮道，原本作「焉道」，考契丹國志云：百官班見，潞王答拜，馮道等上牋勸進。知「焉」字係「馮」字之訛，今改正。(影庫本粘籤)】</span>帝立謂羣臣曰：「予之此行，事非獲已，當俟主上歸闕，園陵禮終，退守藩服。諸公言遽及此，信無謂也。」衞州刺史王弘贄奏，閔帝以前月二十九日至州。癸酉，皇太后下令降閔帝為鄂王。<span class="jiazhu">【案通鑑引閔帝實錄：七日<span class="jiaozhusup">原作「七月」，據殿本考證、通鑑卷二七九改。</span><span class="shadow dn jiaozhu" id="jiaozhu03" name="jiaozhu03">七日　原作「七月」，據殿本考證、通鑑卷二七九改。</span>，廢帝為鄂王。廢帝實錄作癸酉，薛、歐陽二史從廢帝實錄。(舊五代史考異)】</span>又太后令曰：「先皇帝誕膺天睠，光紹帝圖，明誠動於三靈，德澤被於四海，方期偃革，遽歎遺弓。自少主之承祧，為奸臣之擅命，離間骨肉，猜忌磐維，既輒易於藩垣，復驟興於兵甲。遂致輕離社稷，大撓軍民，萬世鴻基，將墜於地。皇長子潞王從珂，位居冢嗣，德茂冲年，乃武乃文，惟忠惟孝。前朝廓清多難，有戰伐之大功；纘紹丕圖，有夾輔之盛業。今以宗祧乏祀，園寢有期，須委親賢，俾居監撫，免萬機之壅滯，慰兆庶之推崇。可起今月四日知軍國事，權以書詔印施行。」是日，監國在至德宮，<span class="jiazhu">【至德宮，原本作「直德」，今從通鑑改正。(影庫本粘籤)】</span>宰臣馮道等率百官班於宮門待罪，帝出於庭曰：「相公諸人何罪，請復位。」乃退。甲戌，太后令曰：「先皇帝櫛風沐雨，平定華夷，嗣洪業於艱難，致蒼生於富庶。鄂王嗣位，奸臣弄權，作福作威，不誠不信，離間骨肉，猜忌磐維。鄂王輕捨宗祧，不克負荷，洪基大寶，危若綴旒，須立長君，以紹丕搆。皇長子潞王從珂，日躋孝敬，天縱聰明，有神武之英姿，有寬仁之偉略。先朝經綸草昧，廓靜寰區，辛勤有百戰之勞，忠貞贊一統之運，臣誠子道，冠古超今。而又克己化民，推心撫士，率土之謳歌有屬，上蒼之睠命攸臨。一日萬機，不可以暫曠；九州四海，不可以無歸。况因山有期，同軌斯至，永言嗣守，屬任元良，宜即皇帝位。」</p>
<p class="em2" id="p11"><a class="gg-link" href="#p11" onclick="return changeColor(this);"></a>乙亥，監國赴西宮，柩前告奠即位。攝中書令李愚宣冊書曰：</p>
<p class="yinyong" id="p12"><a class="gg-link" href="#p12" onclick="return changeColor(this);"></a>維應順元年歲次甲午，四月庚午朔，六日乙亥，文武百僚，特進、守司空兼門下侍郎、同中書門下平章事、充太微宮使、<span class="jiazhu">【太微，原本作「大徵」，今從新唐書改正。(影庫本粘籤)】</span>弘文館大學士、上柱國、始平郡公、食邑二千五百戶臣馮道等九千五百九十三人上言：帝王興運，天地同符，河出圖而洛出書，雲從龍而風從虎。莫不恢張八表，覆育兆民，立大定之基，保無疆之祚。人謠再洽，天命顯歸，須登宸極之尊，以奉祖宗之祀。伏惟皇帝陛下，天資仁智，神助機權，奉莊宗於多難之時，從先帝於四征之際，凡當决勝，無不成功。洎正皇綱，每嚴師律，為國家之志大，守臣子之道全。自泣遺弓，常悲易月，欲期同軌，親赴因山。而自鄂王承祧，奸臣擅命，致神祇之乏饗，激朝野以歸心。使屈者伸，令否者泰，人情大順，天象至明。聚東井以呈祥，拱北辰而應運<span class="jiaozhusup">原作「北宸」，據殿本改。</span><span class="shadow dn jiaozhu" id="jiaozhu04" name="jiaozhu04">北辰　原作「北宸」，據殿本改。</span>。由是文武百辟，岳牧羣賢，至於比屋之倫，盡祝當陽之位。今則承太后慈旨，守先朝遠圖，撫四海九州，享千齡萬祀。臣等不勝大願，謹上寶冊，稟太后令，奉皇帝踐祚。臣等誠慶誠忭，謹言。</p>
<p class="" id="p13"><a class="gg-link" href="#p13" onclick="return changeColor(this);"></a>帝就殿之東楹受羣臣稱賀。</p>
<p class="em2" id="p14"><a class="gg-link" href="#p14" onclick="return changeColor(this);"></a>先是，帝在鳳翔日，有瞽者張濛自言知術數，<span class="jiazhu">【張濛，原本作「張澂」，考歐陽史及冊府元龜並作「濛」，今改正。(影庫本粘籤)】</span>事太白山神，其神祠即元魏時崔浩廟也。時之否泰，人之休咎，濛告於神，即傳吉凶之言，帝親校房暠酷信之。一日，濛至府，聞帝語聲，駭然曰：「非人臣也。」暠詢其事，即傳神語曰：「三珠倂一珠，驢馬沒人驅，歲月甲庚午，中興戊己土。」暠請解釋，曰：「神言予不知也。」長興四年五月，府廨諸門無故自動，人頗駭異。遣暠問濛，濛曰<span class="jiaozhusup">殿本、劉本同。按本書卷四一明宗紀：四月「癸丑，索自通、藥彥稠等奏收復河中」。通鑑卷二七七：四月「辛亥，索自通等拔河中」。此云「十一月收城」，疑誤。</span><span class="shadow dn jiaozhu" id="jiaozhu02" name="jiaozhu02">「濛」字原無，據殿本、冊府卷二一補。</span>：「衙署小異勿怪，不出三日，當有恩命。」是夜報至，封潞王。及帝移鎮河東，甚懼，問濛，濛曰：「王保無患。」王思同兵至，又詰之，濛曰：「王有天下，不能獨力，朝廷兵來迎王也。王若疑臣，臣唯一子，請王致之麾下，以質臣心。」帝乃以濛攝館驛巡官。至是，帝受冊，冊曰：「維應順元年歲次甲午，四月庚午朔。」帝回視房暠曰：「張濛神言甲庚午，不亦異乎！」帝令暠共術士解三珠一珠事，言：「三珠，三帝也；驢馬沒人驅，失位也。」帝即位之後，以濛為將作少監同正，仍賜金紫以酬之。帝初封潞王，言事者云：「潞字一足已入洛矣。」<span class="jiazhu">【案：原本作一足已入潞矣，今據冊府元龜改正。】</span>又，帝在鳳翔日，有何叟者，年踰七十，暴卒，見陰官凭几告叟曰：「為我言於潞王，來年三月當為天子，二十三年。」叟既蘇，懼不敢言。逾月復卒，陰官見而叱之曰：「安得違吾旨，不達其事，再放汝還。」退見廊廡下簿書，以問主者，曰：「朝代將易，此即昇降人爵之籍也。」及蘇，詣帝親校劉延朗告之。帝召而問之，叟曰：「請質之，此言無徵，戮之可也。」後人云：「二十三，蓋帝之小字也。」<span class="jiazhu">【案：太平廣記引王氏見聞錄作馬步判官何某，即位後，擢為天興縣令。(孔本)】</span>又，石壕人胡杲通善天文，帝召問之，曰：「王貴不可言，若舉動，宜以乙未年。」及舉兵，又問之，杲通曰：「今歲蔀首，王者不宜建功立事，若俟來歲入朝，則福祚永遠矣。」其後皆驗。夫如是，則大寶之位，必有冥數，可輕道哉！</p>
<p class="em2" id="p15"><a class="gg-link" href="#p15" onclick="return changeColor(this);"></a>丙子，詔河南府率京城居民之財以助賞軍。丁丑，又詔預借居民五箇月房課，不問士庶，一概施行。帝素輕財好施，自岐下為諸軍推戴，告軍士曰：「候入洛，人賞百千。」至是，以府藏空匱，於是有配率之令，京城庶士自絕者相繼。己卯，衞州奏，此月九日鄂王薨。庚辰，以宰臣劉昫判三司。<span class="jiazhu">【案夢溪筆談載：應順元年案檢一通，乃除宰相劉昫兼判三司堂檢，前有擬狀云：「具官劉昫，右，經國才高，正君志切，方屬體元之運，實資謀始之規。宜注宸衷，委司判計，漸期富庶，永贊聖明。臣等商量，望授依前中書侍郎、兼吏部尚書、同中書門下平章事，充集賢殿大學士，兼判三司，散官勳封如故，未審可否？如蒙允許，望付翰林降制處分，謹錄奏聞。」其後有制書曰：「宰臣劉昫，右，可兼判三司公事，宜令中書門下依此施行。付中書門下，准此。四月十日。」用御前新鑄之印，押檢二人，乃馮道、李愚也。案此條可考見五代時案檢之式，今附錄於此。(孔本)】</span>辛巳，邢州奏，磁州刺史宋令詢自經而卒。令詢，鄂王在藩時都押牙也，故至於是。甲申，<span class="jiazhu">【案：下文有癸未，疑當作壬午。(舊五代史考異)】</span>帝以鄂王薨，行服於內園，羣臣奉慰。癸未，太后、太妃出宮中衣服器用以助賞軍。</p>
<p class="em2" id="p16"><a class="gg-link" href="#p16" onclick="return changeColor(this);"></a>乙酉，帝服袞冕御明堂殿，文武百僚朝服就位，宣制改應順元年為清泰元年，大赦天下，常赦不原者咸赦除之。丁亥，以宣徽北院使郝瓊為宣徽南院使，權判樞密院；以前三司使王玫為宣徽北院使。以隨駕牙將宋審虔為皇城使，劉延朗為莊宅使。鳳翔節度判官韓昭裔為左諫議大夫，充端明殿學士；觀察判官馬裔孫為翰林學士；掌書記李專美為樞密院直學士。戊子，侍衞親軍都指揮使康義誠伏誅。<span class="jiazhu">【案五代春秋：乙酉，誅康義誠、朱弘昭、馮贇。然弘昭投井死，贇為安從進所殺，俱在三月，未嘗與義誠同日伏誅也。歐陽史作戊子，殺康義誠及藥彥稠。通鑑作己丑，殺彥稠。(舊五代史考異)】</span>是日，詔曰：樞密使朱弘昭、馮贇、宣徽南院使孟漢瓊、西京留守王思同、前邠州節度使藥彥稠，共相朋煽，妄舉干戈，互興離間之謀，幾構傾亡之禍，宜行顯戮，以快羣情，仍削奪官爵云。</p>
<p class="em2" id="p17"><a class="gg-link" href="#p17" onclick="return changeColor(this);"></a>庚寅，鳳翔奏，西川孟知祥僭稱大蜀，年號明德。有司上言：「皇帝以五月朔日御明堂殿受朝，三日夏至，祀皇地祇，前二日奏告獻祖室，不坐。比正旦冬至，是日有祀事，則次日受朝。今祀在五鼓前，質明行禮畢，御殿在旦後，請比例行之。」詔曰：「日出御殿，舉祀事無妨，宜依常年例。」史館奏：「凡書詔及處分公事，臣下奏議，望令近臣錄付當館。」詔端明殿學士韓昭裔、樞密直學士李專美錄送。辛卯，以左諫議大夫盧損為右散騎常侍。壬辰，詔賜禁軍及鳳翔城下歸明將校錢帛各有差。<span class="jiazhu">【案通鑑云：禁軍在鳳翔歸命者，自楊思權、尹暉等各賜二馬一駝、錢七十緡，下至軍人錢二十緡，其在京者各十緡。(舊五代史考異)】</span>初，帝離岐下，諸軍皆望以不次之賞，及從至京師，不滿所望，相與謠曰：「去却生菩薩，扶起一條鐵。」其無厭如此。<span class="jiazhu">【案：通鑑作除去菩薩，扶立生鐵。胡三省注云：閔帝小字菩薩。】</span>丙申，葬明宗皇帝於徽陵。丁酉，奉神主於太廟。戊戌，山陵使、司空兼門下侍郎、平章事馮道上表納政，不允。</p>
<p class="em2" id="p18"><a class="gg-link" href="#p18" onclick="return changeColor(this);"></a>五月庚子朔，御文明殿受朝賀。乙巳，以左龍武指揮使安審琦為左右捧聖都指揮使，以右千牛上將軍符彥饒為左右嚴衞都指揮使。丙午，以端明殿學士韓昭裔為樞密使；以莊宅使劉延朗為樞密副使；以權知樞密事房暠為宣徽北院使；以成德軍節度使、大同彰國振武威塞等軍蕃漢馬步都部署、檢校太尉、兼中書令、駙馬都尉石敬瑭為北京留守、河東節度使，加檢校太師、兼中書令，都部署如故。汴州節度使、檢校太師、兼侍中、駙馬都尉趙延壽進封魯國公。</p>
<p class="em2" id="p19"><a class="gg-link" href="#p19" onclick="return changeColor(this);"></a>戊申，中書門下奏，太常禮院狀，明宗以此月二十日祔廟，宰臣攝太尉行事。緣馮道在假，李愚十八日私忌，在致齋內，劉昫又奏判三司免祀事，<span class="jiazhu">【案五代會要：清泰元年五月，宰臣劉昫奏：「中書以近敕祠祭行事官致齋內，唯祀事得行，其餘悉斷。又，宰臣行事致齋內，不押班，不赴內殿起居，不知印。臣緣判三司公事，其祀事、國忌、行香，伏乞特免。」從之。(舊五代史考異)】</span>詔禮官參酌。有司上言：「李愚私忌，在致齋內，諸私忌日，遇大朝會入閤宣召，皆赴朝參。今祔廟事大，忌日屬私，請比大朝會宣召例。」<span class="jiazhu">【案：五代會要載此奏，下有「差李愚從事」五字，薛史刪去。】</span>從之。以陝府節度使康思立為邢州節度使，以同州節度使安重霸為西京留守，以羽林右第一軍都指揮使、春州刺史楊思權為邠州節度使。己酉，左監門衞將軍孔知鄴、右驍衞將軍華光裔並勒停見任。時差知鄴應州告廟，稱疾辭命，改差光裔，復稱馬墜傷足，故俱罷之。</p>
<p class="em2" id="p20"><a class="gg-link" href="#p20" onclick="return changeColor(this);"></a>庚戌，以司空兼門下侍郎、平章事馮道為檢校太尉、同平章事，充同州節度使；以天雄軍節度使范延光為樞密使，封齊國公；鄆州節度使李從曮為鳳翔節度使。辛亥，以嚴衞都指揮使尹暉為齊州防禦使。甲寅，以侍衞馬軍都指揮、順化軍節度使安從進為河陽節度使，典軍如故。太常卿盧文紀奏：「明宗一室，酌獻舞曲，請名雍熙之舞。」從之。丁巳，以皇子銀青光祿大夫、檢校工部尚書重美為檢校司徒、守左衞上將軍。自是，諸道節度使、刺史、文武臣僚，相繼加檢校官，或階爵封邑，以帝登位覃慶也。戊午，以隴州防禦使相里金為陝州節度使。<span class="jiazhu">【陝州，原本作「隰州」，今從通鑑及歐陽史改正。(影庫本粘籤)】</span>初，帝以檄書告藩隣，唯金遣判官薛文遇往來計事，故以節鎮奬之。宣徽北院使、檢校工部尚書房暠加檢校司空，行左威衞大將軍，使如故。以樞密使、左諫議大夫韓昭裔為刑部尚書，使如故。</p>
<p class="em2" id="p21"><a class="gg-link" href="#p21" onclick="return changeColor(this);"></a>己未，太白晝見。以樞密副使劉延朗為左領軍大將軍，職如故。庚申，左僕射、門下侍郎、平章事、監修國史李愚加特進，充太微宮使<span class="jiaozhusup">原作「太徽宮」，據殿本、劉本改。影庫本批校云：「太徽，應作『太微』。」</span><span class="shadow dn jiaozhu" id="jiaozhu06" name="jiaozhu06">太微宮　原作「太徽宮」，據殿本、劉本改。影庫本批校云：「太徽，應作『太微』。」</span>、弘文館大學士，餘如故。中書侍郎、兼吏部尚書、同平章事，集賢院大學士、判三司劉昫加門下侍郎、兼吏部尚書、平章事、監修國史、判三司。癸亥，秦州奏，西川孟知祥出軍迫陷成州。以宣徽南院使、右驍衞大將軍郝瓊為左驍衞上將軍，職如故。以前義州刺史張承祐為武勝軍留後。戊辰，以前右龍武統軍王景戡為右驍衞上將軍。</p>
<p class="em2" id="p22"><a class="gg-link" href="#p22" onclick="return changeColor(this);"></a>六月庚午朔，改侍衞捧聖軍為彰聖，改嚴衞軍為寧衞。壬申，封吳岳成德公為靈應王，禮秩同五岳。帝初起，遣使祭岳以求祐，及登祚，故有是報。<span class="jiazhu">【案五代會要載中書門下奏：天寶十載正月，封吳山成德公<span class="jiaozhusup">原作「吳岳」，據殿本、會要卷一一改。</span><span class="shadow dn jiaozhu" id="jiaozhu07" name="jiaozhu07">吳山　原作「吳岳」，據殿本、會要卷一一改。</span>，與沂山、會稽、醫巫閭同封。至德二載十二月，改吳山為岳，祠享官屬一同五岳。今國家欲祈禱靈應，宜示殊禮，臣等商量，請加封為靈應王。從之。(舊五代史考異)】</span>幽州節度使趙德鈞進封北平王，青州節度使房知溫進封東平王。癸酉，以前鄜州節度使索自通為右龍武統軍。甲戌，皇子左衞上將軍重美加檢校太保、同平章事，充鎮州節度使兼河南尹，判六軍諸衞事。丁丑，詔天下見禁罪人，委所在長吏躬親慮問，疾速疏決。庚辰，幸至德宮，因幸房知溫、安元信、范延光、索自通、李從敏第。壬午，以檢校太子太傅致仕王建立為檢校太尉、兼侍中、鄆州節度使，以前宋州節度使安元信為檢校太尉、兼侍中、潞州節度使。</p>
<p class="em2" id="p23"><a class="gg-link" href="#p23" onclick="return changeColor(this);"></a>癸未，三司使劉昫奏：「天下戶民，自天成二年括定秋夏田稅，迨今八年。近者相次有百姓詣闕訴田不均，累行蠲放，漸失稅額，望差朝臣一概檢視。」不報。甲申，帝為故皇子亳州刺史重吉、皇長女尼惠明大師幼澄舉哀行服，羣臣詣閤門奉慰。帝起兵之始，重吉、幼澄俱為閔帝所害。乙酉，以戶部侍郎韓彥惲為絳州刺史，以左武衞上將軍李肅為單州刺史。丙戌，襄州節度使趙在禮加同平章事。甲午，以武勝軍留後張承祐為華州節度使<span class="jiaozhusup">原作「張承遷」，據殿本、劉本改。</span><span class="shadow dn jiaozhu" id="jiaozhu08" name="jiaozhu08">張承祐　原作「張承遷」，據殿本、劉本改。</span>，以皇城使宋審虔為壽州節度使，充侍衞步軍都指揮使；以右衞上將軍劉仲殷為宋州節度使；以侍衞步軍都指揮使、壽州節度使皇甫遇為鄧州節度使；以前華州節度使華溫琪為太子太傅致仕。丁酉，左神武統軍周知裕卒，贈太傅。</p>
<p class="em2" id="p24"><a class="gg-link" href="#p24" onclick="return changeColor(this);"></a>是月，京師大旱，熱甚，暍死者百餘人。</p>
<p class="em2" id="p25"><a class="gg-link" href="#p25" onclick="return changeColor(this);"></a>秋七月庚子，太子少保致仕崔沂卒。癸卯，鳳翔進偽蜀孟知祥來書，稱「大蜀皇帝獻書于大唐皇帝」，且言「見迫羣情，以今年四月十二日即皇帝位」云，帝不答。以前武州刺史鄭琮為右衞上將軍。甲辰，幸龍門佛寺禱雨。乙巳，皇子故亳州團練使重吉贈太尉，仍於宋州置廟。丁未，鳳翔節度使李從曮封西平王。是日，宰臣李愚、劉昫因論公事，於政事堂相詬，辭甚鄙惡，帝令樞密副使劉延朗宣諭曰：「卿等輔弼之臣，不宜如是，今後不得更然。」辛亥，以太常卿盧文紀為中書侍郎、平章事。是日，中書門下三上章請立中宮，從之。丁巳，制立沛國夫人劉氏為皇后。庚申，太子少傅陳臯卒。乙丑，史官張昭遠以所撰莊宗朝列傳三十卷上之。</p>
<p class="em2" id="p26"><a class="gg-link" href="#p26" onclick="return changeColor(this);"></a>八月庚午，詔蠲放長興四年十二月以前天下所欠殘稅。辛未，以前尚書左丞姚顗為中書侍郎、平章事。詔應曾受御署官逐攝同一任正官，依期限赴選。<span class="jiazhu">【案徐無黨五代史注云：御署官，疑是廢帝初舉兵時所置之官，以其非吏部正授，故須有旨方得選。】</span>荊南奏，偽蜀孟知祥卒，其子昶嗣偽位。壬申，以尚書禮部侍郎鄭韜光為刑部侍郎，以前工部侍郎楊凝式為禮部侍郎。甲戌，以前金州防禦使婁繼英為右神武統軍，以右神武統軍高允貞為左神武統軍。乙亥，以翰林學士承旨、工部尚書、知制誥李懌為太常卿，以翰林學士、戶部侍郎、知制誥程遜為學士承旨。甲申，以兵部侍郎龍敏為吏部侍郎，以祕書監崔居儉為工部尚書。乙酉，以右武衞上將軍張繼祚為右衞上將軍；以右驍衞上將軍王景戡為左衞上將軍；以右領衞上將軍劉衞為左武衞上將軍；以右千牛上將軍王陟為右領軍上將軍。以司農卿兼通事舍人、判四方館事王景崇為鴻臚卿，依前通事舍人、判四方館。丁亥，右龍武統軍索自通卒。辛卯，禮部尚書致仕李光憲卒。甲午，以太子少傅盧質為太子少師。乙未，以前邢州節度使趙鳳為太子太保。詔：「文武百官差使，宜令依倫次，中書置簿，不得重疊。若當使者自緣有事，或不欲行者，注簿便當一使。自長興三年正月後已曾奉使者，便為簿首；已後差者，次第注之。」有司上言：「皇后受冊，內外命婦上牋無答教。」從之。丙申，御文明殿冊皇后，命使攝太尉、宰臣盧文紀，使副攝司徒、右諫議大夫盧損詣皇后宮，行禮畢，恩賜有差。</p>
<p class="em2" id="p27"><a class="gg-link" href="#p27" onclick="return changeColor(this);"></a>九月己亥，以久雨，分命朝臣禜都城門<span class="jiaozhusup">「禜」原作「營」，據劉本改。</span><span class="shadow dn jiaozhu" id="jiaozhu09" name="jiaozhu09">分命朝臣禜都城門　「禜」原作「營」，據劉本改。</span>，告宗廟社稷。辛丑，夜有星如五斗器，西南流，尾迹長數丈，屈曲如龍形。又眾星亂流，不可勝數。京師大雨，雹如彈丸。曹州刺史藥縱之卒。甲辰，以霖霪甚，詔都下諸獄委御史臺憲錄問，諸州縣差判官令錄親自錄問，畫時疏理。<span class="jiazhu">【「畫時」二字原本疑有舛誤，考五代會要亦作「畫」，今姑仍其舊。(影庫本粘籤)】</span>壬子，中書門下舉行長興三年敕，常年薦送舉人，州郡行鄉飲酒之時，帖太常草定儀注奏聞。甲寅，以前潞州節度使、檢校太尉、同平章事盧文進為安州節度使。己未，雲州奏，契丹寇境。<span class="jiazhu">【案遼史太宗紀：李從珂弒其主自立，人皇王倍自唐上書請討。八月，自將南伐，九月乙卯，次雲州。自太宗之伐唐，人皇王召之也。(舊五代史考異)】</span></p>
<p class="em2" id="p28"><a class="gg-link" href="#p28" onclick="return changeColor(this);"></a>冬十月辛未，有雉金色，止於中書政事堂。中書門下奏：「請以正月二十三日皇帝誕慶日為千春節。」從之。戊寅，宰臣李愚、劉昫罷相，以愚守左僕射，昫守右僕射。契丹寇雲、應州，詔河東節度使石敬瑭率兵屯代州。戊子，宰臣姚顗奏：「吏部三銓，近年倂為一司，望令依舊分銓。」從之。辛卯，以左衞上將軍李宏元卒廢朝，贈司徒。癸巳，以禮部郎中、知制誥呂琦守本官，充樞密院直學士。</p>
<p class="em2" id="p29"><a class="gg-link" href="#p29" onclick="return changeColor(this);"></a>十一月辛丑，以刑部侍郎鄭韜光為尚書右丞，以光祿少卿烏昭遠為少府監。秦州節度使張延朗奏，率師伐蜀。中書門下奏：「二十六日明宗忌，陛下初遇忌辰，不同常歲，請於忌辰前後各一日不坐朝。」從之。御史臺奏：「前任節度使、刺史、行軍副使，雖每日於便殿起居，每遇五日起居，亦合綴班。」從之。丙午，以前興州刺史馮暉配同州衙前安置。暉為興州刺史，屯乾渠，蜀人來侵，暉自屯所奔歸鳳翔，故有是責。丁未，詔振武、新州、河東西北邊經契丹蹂踐處，放免三年兩稅差配，時契丹初退故也。癸丑，以前華州節度使王萬榮為左驍衞上將軍致仕。甲寅，以振武節度使楊光遠充大同、彰國、振武、威塞等軍兵馬都虞候，以前右金吾大將軍穆延暉為右武衞上將軍。壬戌，以禮部侍朗楊凝式為戶部侍郎。甲子，以中書舍人盧導為禮部侍郎。</p>
<p class="em2" id="p30"><a class="gg-link" href="#p30" onclick="return changeColor(this);"></a>十二月丁卯朔，詔修奉本朝諸帝陸寢。己巳，以北面馬軍都指揮使、易州刺史安叔千為安北都護、振武節度使，以齊州防禦使尹暉為彰國軍節度使。庚午，詔葬庶人從榮。有司上言：「依貞觀中庶人承乾，以公禮葬。」從之。乙亥，以秦州節度使張延朗為中書侍郎、同平章事、判三司；<span class="jiazhu">【案五代會要：二年三月，宰臣張延朗奏：「臣判三司公事，每日內殿祗候，其合綴前班押班，伏乞特免。」從之。(舊五代史考異)】</span>以中書侍郎、平章事盧文紀為門下侍郎、平章事、監修國史，以中書侍郎、平章事姚顗兼集賢殿大學士；以前邠州節度使康福為秦州節度使。丙戌，夜有白氣，東西亙天。庚寅，幸龍門祈雪，自九月至是無雨雪故也。<span class="jiazhu">【永樂大典卷一千七百七十四。】</span></p>
</div></body></html>