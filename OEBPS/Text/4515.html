<?xml version='1.0' encoding='utf-8'?>
<html lang="zh-Hant" xml:lang="zh-Hant" xmlns="http://www.w3.org/1999/xhtml"><head><meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/><title id="toc_1">舊五代史-卷一百四十·志二·曆志</title><script src="../Styles/main.js" type="text/javascript"></script></head><body><div id="text">
<div class="section" id="title-0"><h1>曆志</h1><hr/></div>
<p class="jiazhu" id="p0"><a class="gg-link" href="#p0" onclick="return changeColor(this);"></a>案：五代修曆法，如晉馬重績調元曆、周王朴欽天曆，五代會要所載甚略，蓋因知曆者稀，莫能是正也。薛史載欽天曆用數為歐陽史所本，其字句異同，彼此可互證云。</p>
<p class="em2" id="p1"><a class="gg-link" href="#p1" onclick="return changeColor(this);"></a>古先哲王，受命而帝天下者，必先觀象以垂法，治曆以明時，使萬物服其化風，四海同其正朔，然後能允釐下土，欽若上天。故虞舜之紹唐堯，先齊七政；武王之得箕子，首敍九疇。皇極由是而允興，人時以之而不忒。歷代已降，何莫由斯。</p>
<p class="em2" id="p2"><a class="gg-link" href="#p2" onclick="return changeColor(this);"></a>粵自軒黃，肇正天統，歲躔辛卯，曆法時成。故黃帝始用辛卯曆，顓頊次用乙卯曆，虞用戊午曆，夏用丙寅曆，商用甲寅曆，周用丁巳曆，魯用庚子曆，秦用乙卯曆。漢用太初曆、四分曆、三統曆，凡三本。魏用黃初曆、景初曆，凡二本。晉用元始曆、合元萬分曆，凡二本。宋用大明曆、元嘉曆，凡二本。齊用天保曆、同章曆、正象曆，凡三本。後魏用興和曆、正光曆、正元曆，<span class="jiazhu">案：玉海作正統，五代會要作正元。(舊五代史考異)</span>凡三本。梁用大同曆、乾象曆、永昌曆，凡三本。後周用天和曆、丙寅曆、明玄曆，凡三本。隋用甲子曆、開皇曆、皇極曆、大業曆，凡四本。唐用戊寅曆、麟德曆、神龍曆、大衍曆、元和觀象曆、長慶宣明曆、寶應曆、正元曆、景福崇玄曆，凡九本。</p>
<p class="em2" id="p3"><a class="gg-link" href="#p3" onclick="return changeColor(this);"></a>洎梁氏之應運也，乘唐室陵遲之後，黃巢離亂之餘，眾職未修，三辰孰驗。故當時歲曆，猶用宣明、崇玄二法，參而成之。</p>
<p class="em2" id="p4"><a class="gg-link" href="#p4" onclick="return changeColor(this);"></a>及晉祖肇位，司天監馬重績始造新曆，奉表上之，云：「臣聞為國者，正一氣之元，宣萬邦之命，爰資曆以立章程。長慶宣明，雖氣朔不渝，即星躔罕驗；景福崇玄，縱五曆甚正，<span class="jiazhu">五曆甚正，疑當作「五緯」。考五代會要與薛史同，今姑仍其舊。(影庫本粘籤)</span>而年差一日。今以宣明氣朔，崇玄星緯，二曆相參，方得符合。自古諸曆，皆以天正十一月為歲首，<span class="jiazhu">歲首，原本闕「首」字，今據五代會要增入。(影庫本粘籤)</span>循太古甲子為上元，積歲彌多，差闊至甚。臣改法定元，創為新曆一部二十一卷，<span class="jiazhu">案：玉海引崇文總目作二十卷。(舊五代史考異)</span>七章上下經二卷，算草八卷，立成十二卷，取唐天寶十四載乙未，立為近元，<span class="jiaozhusup">「近元」，殿本、劉本作「上元」。影庫本批校云：「立為近元，應作『上元』。」</span>以雨水正月朔為歲首。謹詣閤門上進。」晉高祖命司天少監趙仁錡、張文皓，秋官正徐皓，天文參謀趙延乂、杜昇、杜崇龜等，以新曆與宣明、崇玄考覈得失，俾有司奉而行之，因賜號調元曆，<span class="jiazhu">案玉海：調元曆，蓋倣曹士蒍小曆之舊。唐建中時，曹士蒍始變古法，以顯慶五年為上元，雨水為歲首。世謂之小曆。(舊五代史考異)</span>仍命翰林學士承旨和凝撰序。</p>
<p class="em2" id="p5"><a class="gg-link" href="#p5" onclick="return changeColor(this);"></a>其後數載，法度寖差。至周顯德二年，世宗以端明殿學士、左散騎常侍王朴明於曆算，乃命朴考而正之。朴奉詔歲餘，撰成欽天曆十五卷，上之。表云：</p>
<p class="yinyong" id="p6"><a class="gg-link" href="#p6" onclick="return changeColor(this);"></a>臣聞聖人之作也，在乎識天人之變者也。人情之動，則可以言知之；天道之動，則當以數知之。數之為用也，聖人以之觀天道焉。歲月日時，由斯而成；陰陽寒暑，由斯而節；四方之政，由斯而行。夫為國家者，履端立極，必體其元；布政考績，必因其歲；禮動樂舉，必正其朔；三農百工，必授其時；五刑九伐，必順其氣；庶務有為，必從其日月：<span class="jiazhu">日月，原本脫「月」字，今從五代會要增入。(影庫本粘籤)</span>六籍宗之為大典，百王執之為要道。是以聖人受命，必治曆數。故得五紀有常度，庶徵有常應，正朔行之於天下也。</p>
<p class="yinyong" id="p7"><a class="gg-link" href="#p7" onclick="return changeColor(this);"></a>自唐而下，凡歷數朝，亂日失天，垂將百載，天之曆數，汨陳而已矣。今陛下順考古道，寅畏上天，咨詢庶官，<span class="jiaozhusup">原作「度官」，據殿本、劉本及會要卷一０改。</span>振舉墜典。以臣薄游曲藝，嘗涉舊史，遂降述作之命，俾究推測之要，<span class="jiaozhusup">劉本同。殿本及會要卷一０作「迎推」。影庫本批校云：「案會要，『推測』應作『迎推』。」</span>雖非能者，敢不奉詔。乃包萬象以立法，齊七政以立元，測圭箭以候氣，審朓朒以定朔，明九道以步月，校遲疾以推星，考黃道之斜正，辨天勢之昇降，而交蝕詳焉。</p>
<p class="yinyong" id="p8"><a class="gg-link" href="#p8" onclick="return changeColor(this);"></a>夫立天之道，曰陰與陽，陰陽各有數，合則化成矣。陽之策三十六，陰之策二十四，奇偶相命，兩陽三陰，同得七十二，同則陰陽之數合。七十二者，化成之數也，化成則謂之五行之數。五之得朞之數，<span class="jiaozhusup">殿本作「五行得期之數」，歐陽史卷五八司天考第一作「五行之得朞數」。影庫本批校云：「案會要，『五之』應作『五行』。」舊五代史考異云：「案：原本『五行』訛『五之』，今據五代會要改正。」殿本考證略同。查沈校本、抄本、殿本會要卷一０均仍作「五之」。是。</span>過者謂之氣盈，不及謂之朔虛。至於應變分用，無所不通，所謂包萬象矣。故以七十二為經法，經者常也，常用之法也。百者數之節也，<span class="jiaozhusup">劉本同，殿本「百」作「法」。影庫本批校云：「案會要，『百』應作『法』。」舊五代史考異云：「案：原本『法』訛『百』，今據五代會要改正。」殿本考證略同。查沈校本會要卷一０作「法」，抄本、殿本會要作「百」，歐陽史卷五八司天考第一亦作「百」。作「百」是。</span>隨法進退，不失舊位，故謂之通法。以通法進經法，得七千二百，謂之統法。自元入經，先用此法，統曆之諸法也。以通法進統法，得七千二百萬，<span class="jiazhu">案：下文以通法進全率，得大率七千二百萬，則此云七千二百萬者，乃大率之數，以言全率，蓋傳寫之訛。據統法七千二百，通法一百，以通法進統法，當云得七十二萬。</span>氣朔之下，收分必盡，謂之全率。以通法進全率，得七千二百萬，謂之大率，而元紀生焉。元者，歲月日時皆甲子，<span class="jiaozhusup">「日」字原無，據會要卷一０、歐陽史卷五八司天考第一補。殿本作「歲日月時」。</span>日月五星，合在子正之宿，當盈縮先後之中，所謂七政齊矣。</p>
<p class="yinyong" id="p9"><a class="gg-link" href="#p9" onclick="return changeColor(this);"></a>古之植圭於陽城者，以其近洛故也，蓋尚慊其中，乃在洛之東偏。開元十二年，遣使天下候影，南距林邑國，北距橫野軍，中得浚儀之岳臺，應南北弦，居地之中。皇家建國，定都於梁。今樹圭置箭，測岳臺晷漏，以為中數，晷漏正，則日之所至，氣之所應得之矣。</p>
<p class="yinyong" id="p10"><a class="gg-link" href="#p10" onclick="return changeColor(this);"></a>日月皆有盈縮。日盈月縮，則後中而朔；月盈日縮，則先中而朔。自古朓朒之法，率皆平行之數，入曆既有前次，而又衰稍不倫。皇極舊述，<span class="jiaozhusup">殿本、劉本同。會要卷一０、歐陽史卷五八司天考第一「述」作「術」。</span>則迂迴而難用，降及諸曆，則疏遠而多失。今以月離朓朒，隨曆較定，日躔朓朒，臨用加減，所得者入離定日也。一日之中，分為九限，逐限損益，衰稍有倫。朓朒之法，所謂審矣。</p>
<p class="yinyong" id="p11"><a class="gg-link" href="#p11" onclick="return changeColor(this);"></a>赤道者，天之紘帶也，<span class="jiaozhusup">「紘」原作「弦」，據會要卷一０、歐陽史卷五八司天考第一改。</span>其勢圓而平，紀宿度之常數焉。黃道者，日軌也，其半在赤道內，半在赤道外，去赤道極遠二十四度。當與赤道交，<span class="jiaozhusup">殿本、劉本同。會要卷一０、歐陽史卷五八司天考第一「交」作「近」。</span>則其勢斜；當去赤道遠，則其勢直。當斜則日行宜遲，當直則日行宜速。故二分前後加其度，二至前後減其度。九道者，月軌也，其半在黃道內，半在黃道外，去黃道極遠六度。出黃道謂之正交，入黃道謂之中交。若正交在秋分之宿，中交在春分之宿，則比黃道益斜。若正交在春分之宿，<span class="jiazhu">春分之宿，原本作「之分」，今據五代會要改正。(影庫本粘籤)</span>中交在秋分之宿，則比黃道反直。若正交、中交在二至之宿，則其勢差斜。故較去二至、二分遠近，以考斜正，乃得加減之數。自古雖有九道之說，蓋亦知而未詳，空有祖述之文，全無推步之用。今以黃道一周，分為八節，一節之中，分用九道，盡七十二道而復，使日月之軌，無所隱其斜正之勢焉。九道之法，所謂明矣。</p>
<p class="yinyong" id="p12"><a class="gg-link" href="#p12" onclick="return changeColor(this);"></a>星之行也，近日而疾，遠日而遲，去日極遠，勢盡而留。自古諸曆，分段失實，隆降無准，今日行分尚多，次日便留，自留而退，唯用平行，仍以入段行度為入曆之數，皆非本理，遂至乖戾。今校定逐日行分，積逐日行分以為變段。於是自疾漸而遲，勢盡而留，自留而行，亦積微而後多。別立諸段變曆，以推變差，俾諸段變差際會相合，星之遲疾，可得而知之矣。</p>
<p class="yinyong" id="p13"><a class="gg-link" href="#p13" onclick="return changeColor(this);"></a>自古相傳，皆謂去交十五度以下，則日月有蝕，殊不知日月之相掩，與闇虛之所射，其理有異焉。今以日月徑度之大小，校去交之遠近，以黃道之斜正，天勢之升降，度仰視旁視之分數，則交虧得其實矣。</p>
<p class="yinyong" id="p14"><a class="gg-link" href="#p14" onclick="return changeColor(this);"></a>乃以一篇步日，一篇步月，一篇步星，<span class="jiazhu">案：以下脫「一篇步發斂」五字。下云「以卦候沒滅，為之下篇」者，言為步發斂之下篇。歐陽史約其文，稱「謹以步日、步月、步星、步發斂為四篇」，是也。</span>以卦候沒滅，為之下篇，都四篇，為曆經一卷，曆十一卷，草三卷，顯德三年七政細行曆一卷。</p>
<p class="yinyong" id="p15"><a class="gg-link" href="#p15" onclick="return changeColor(this);"></a>臣檢討先代圖籍，今古曆書，皆無蝕神首尾之文，蓋天竺胡僧之祅說也。只自司天卜祝小術，不能舉其大體，遂為等接之法。蓋從假用以求徑捷，於是乎交有逆行之數，後學者不能詳知，便言曆有九曜，以為注曆之恆式，今並削而去之。</p>
<p class="yinyong" id="p16"><a class="gg-link" href="#p16" onclick="return changeColor(this);"></a>昔在唐堯，欽若昊天。陛下親降聖謨，考曆象日月星辰，唐堯之道也，其曆謹以「顯德欽天」為名。天道玄遠，非微臣之所盡知，但竭兩端，以奉明詔。疏略乖謬，甘俟罪戾。</p>
<p class="em2" id="p17"><a class="gg-link" href="#p17" onclick="return changeColor(this);"></a>世宗覽之，親為製序，仍付司天監行用，以來年正旦為始，自前諸曆並廢。<span class="jiazhu">案玉海：欽天于朔分之下，立小分謂之杪。說者謂前代謂曆朔餘未有杪者。若可用杪，何待求日法以齊朔分也。(舊五代史考異)</span>其曆經一卷，今聊紀於後，以備太史氏之周覽焉。<span class="jiazhu">永樂大典卷二萬八百一十七。</span></p>
<div class="section" id="title-1"><h2>顯德欽天曆經</h2></div>
<p class="em2" id="p18"><a class="gg-link" href="#p18" onclick="return changeColor(this);"></a>演紀上元甲子，距今顯德三年丙辰，積七千二百六十九萬八千四百五十二。</p>
<p class="em2" id="p19"><a class="gg-link" href="#p19" onclick="return changeColor(this);"></a>欽天統法：七千二百</p>
<p class="em2" id="p20"><a class="gg-link" href="#p20" onclick="return changeColor(this);"></a>欽天經法：七十二</p>
<p class="em2" id="p21"><a class="gg-link" href="#p21" onclick="return changeColor(this);"></a>欽天通法：一百</p>
<div class="section" id="title-2"><h3>欽天步日躔術</h3></div>
<p class="em2" id="p22"><a class="gg-link" href="#p22" onclick="return changeColor(this);"></a>歲率：二百六十二萬九千七百六十<span class="jiazhu">四十</span></p>
<p class="em2" id="p23"><a class="gg-link" href="#p23" onclick="return changeColor(this);"></a>軌率：二百六十二萬九千八百四十四<span class="jiazhu">八十</span></p>
<p class="em2" id="p24"><a class="gg-link" href="#p24" onclick="return changeColor(this);"></a>朔率：二十一萬二千六百二十<span class="jiazhu">二十八</span></p>
<p class="em2" id="p25"><a class="gg-link" href="#p25" onclick="return changeColor(this);"></a>歲策：三百六十五　　一千七百六十<span class="jiazhu">四十</span></p>
<p class="em2" id="p26"><a class="gg-link" href="#p26" onclick="return changeColor(this);"></a>軌策：三百六十五　　一千八百四十四<span class="jiazhu">八十</span></p>
<p class="em2" id="p27"><a class="gg-link" href="#p27" onclick="return changeColor(this);"></a>歲中：一百八十三　　四千四百八十<span class="jiazhu">二十</span></p>
<p class="em2" id="p28"><a class="gg-link" href="#p28" onclick="return changeColor(this);"></a>軌中：一百八十二　　四千五百二十二<span class="jiazhu">四十</span></p>
<p class="em2" id="p29"><a class="gg-link" href="#p29" onclick="return changeColor(this);"></a>朔策：二十九　　　　三千八百二十<span class="jiazhu">二十八</span></p>
<p class="em2" id="p30"><a class="gg-link" href="#p30" onclick="return changeColor(this);"></a>氣策：一十五　　　　一千五百七十三<span class="jiazhu">三十五</span></p>
<p class="em2" id="p31"><a class="gg-link" href="#p31" onclick="return changeColor(this);"></a>象策：七　　　　　　二千七百五十五<span class="jiazhu">七</span></p>
<p class="em2" id="p32"><a class="gg-link" href="#p32" onclick="return changeColor(this);"></a>周紀：六十</p>
<p class="em2" id="p33"><a class="gg-link" href="#p33" onclick="return changeColor(this);"></a>歲差：八十四<span class="jiazhu">四十</span></p>
<p class="em2" id="p34"><a class="gg-link" href="#p34" onclick="return changeColor(this);"></a>辰則：六百　　八刻二十四分</p>
<p class="margin2 jiazhu" id="p35"><a class="gg-link" href="#p35" onclick="return changeColor(this);"></a>案：以上題稱步日躔術及後步月離術、步五星術，合為曆經四篇者之三，又皆僅列用數而不及推步。據歐陽史云：「舊史亡其步發斂一篇，而在者三篇，簡略不完。」然則薛史原文固已闕矣。</p>
<div class="section" id="title-3"><h3>欽天步月離術</h3></div>
<p class="em2" id="p36"><a class="gg-link" href="#p36" onclick="return changeColor(this);"></a>離率：一十九萬八千三百九十三<span class="jiazhu">九</span></p>
<p class="em2" id="p37"><a class="gg-link" href="#p37" onclick="return changeColor(this);"></a>交率：一十九萬五千九百三十七<span class="jiazhu">九十七　五十六</span></p>
<p class="em2" id="p38"><a class="gg-link" href="#p38" onclick="return changeColor(this);"></a>離策：一十七　　三千九百九十三<span class="jiazhu">九</span></p>
<p class="margin2 jiazhu" id="p39"><a class="gg-link" href="#p39" onclick="return changeColor(this);"></a>案：歐陽史作離策二十七，<span class="jiaozhusup">原作「策離」，據劉本及歐陽史卷五八司天考第一改。</span>此云一十七，當是傳寫之訛。以統法除離率，得二十七日及餘分。</p>
<p class="em2" id="p40"><a class="gg-link" href="#p40" onclick="return changeColor(this);"></a>交策：二十七　　一千五百二十七<span class="jiazhu">九十七　五十六</span></p>
<p class="em2" id="p41"><a class="gg-link" href="#p41" onclick="return changeColor(this);"></a>望策：一十四　　五千五百一十<span class="jiazhu">一十四</span></p>
<p class="em2" id="p42"><a class="gg-link" href="#p42" onclick="return changeColor(this);"></a>交中：一十三　　四千四百六十三<span class="jiazhu">九十八　七十八</span></p>
<p class="margin2 jiazhu" id="p43"><a class="gg-link" href="#p43" onclick="return changeColor(this);"></a>案：四千四百，歐陽史作四千三百，據交策半之為交中，當從歐陽史。</p>
<p class="em2" id="p44"><a class="gg-link" href="#p44" onclick="return changeColor(this);"></a>離朔：一　　　　七千二十七<span class="jiazhu">一十九</span></p>
<p class="em2" id="p45"><a class="gg-link" href="#p45" onclick="return changeColor(this);"></a>交朔：二　　　　二千二百九十二<span class="jiazhu">三十<span class="jiaozhusup">殿本、劉本同。影庫本粘籤云：「小數『三十』，歐陽史作『三十二』，以統法推之，當作『三十』，今仍薛史之舊。」</span>　四十四</span></p>
<p class="em2" id="p46"><a class="gg-link" href="#p46" onclick="return changeColor(this);"></a>中准：一千七百三十六</p>
<p class="em2" id="p47"><a class="gg-link" href="#p47" onclick="return changeColor(this);"></a>中限：四千七百八十</p>
<p class="em2" id="p48"><a class="gg-link" href="#p48" onclick="return changeColor(this);"></a>平離：九百六十三</p>
<p class="em2" id="p49"><a class="gg-link" href="#p49" onclick="return changeColor(this);"></a>程節：八百</p>
<div class="section" id="title-4"><h3>欽天步五星術</h3></div>
<div class="section" id="title-5"><h3>歲星</h3></div>
<p class="em2" id="p50"><a class="gg-link" href="#p50" onclick="return changeColor(this);"></a>周率：二百八十七萬一千九百七十六<span class="jiazhu">六</span></p>
<p class="em2" id="p51"><a class="gg-link" href="#p51" onclick="return changeColor(this);"></a>變率：二十四萬二千二百一十五<span class="jiazhu">六十六</span></p>
<p class="em2" id="p52"><a class="gg-link" href="#p52" onclick="return changeColor(this);"></a>曆率：二百六十二萬九千七百六十一<span class="jiazhu">七十八</span></p>
<p class="margin2 jiazhu" id="p53"><a class="gg-link" href="#p53" onclick="return changeColor(this);"></a>案：七百六十一，歐陽史訛作九百六十六，非也。據曆率半之為曆中。彼此互訂，此條足正歐陽史之訛。</p>
<p class="em2" id="p54"><a class="gg-link" href="#p54" onclick="return changeColor(this);"></a>周策：三百九十八　　六千三百七十六<span class="jiazhu">六</span></p>
<p class="em2" id="p55"><a class="gg-link" href="#p55" onclick="return changeColor(this);"></a>曆中：一百八十二　　四千四百八十<span class="jiazhu">九十六</span></p>
<p class="margin2 jiazhu" id="p56"><a class="gg-link" href="#p56" onclick="return changeColor(this);"></a>案：歐陽史小分作八十九，此云九十六，非也。據曆中倍之為曆率，倍九十六，適得大分一，小分七十八。</p>
<table border="1" width="100%">
<tbody>
<tr><td width="20%">變段<span class="jiaozhusup">欽天步五星術所載歲星表的變段及其變日、變度和變曆數據的順序，各本同。據歐陽史卷五八司天考第一載此表變段順序為：晨見、順疾、順遲、前留、退遲、退疾、退疾、退遲、後留、順遲、順疾、夕伏。變段下有關數據順序亦與之相對應。據術，歐陽史記載比較準確。</span></td><td width="20%">變日</td><td width="20%">變度</td><td width="20%">變曆</td></tr><tr><td>晨見</td><td>一十七</td><td>三<span class="jiazhu">三十七</span></td><td>二<span class="jiazhu">二十四</span></td></tr><tr><td>順遲</td><td>二十五</td><td>二<span class="jiazhu">九</span></td><td>一<span class="jiazhu">二十九</span></td></tr><tr><td>退遲</td><td>一十四</td><td>一<span class="jiazhu">一十二</span></td><td>空<span class="jiazhu">二十八</span></td></tr><tr><td>退疾</td><td>二十七</td><td>四<span class="jiazhu">三十八</span></td><td>一<span class="jiazhu">三十七</span></td></tr><tr><td>後留</td><td>二十六<span class="jiazhu">三十二</span></td><td>　</td><td>　</td></tr><tr><td>順疾</td><td>九十</td><td>一十六<span class="jiazhu">六十三</span></td><td>一十一<span class="jiazhu">一十三</span></td></tr><tr><td>順疾</td><td>九十</td><td>一十六<span class="jiazhu">六十三</span></td><td>一十一<span class="jiazhu">一十三</span></td></tr><tr><td>前留</td><td>二十六<span class="jiazhu">三十二</span></td><td>　</td><td>　</td></tr><tr><td>退疾</td><td>二十七</td><td>四<span class="jiazhu">三十八</span></td><td>一<span class="jiazhu">三十七</span></td></tr><tr><td>退遲</td><td>一十四</td><td>一<span class="jiazhu">一十二</span></td><td>空<span class="jiazhu">二十八</span></td></tr><tr><td>順遲</td><td>二十五</td><td>二<span class="jiazhu">九</span></td><td>一<span class="jiazhu">二十九</span></td></tr><tr><td>夕伏</td><td>一十七</td><td>三<span class="jiazhu">三十七</span></td><td>二<span class="jiazhu">二十四</span></td></tr>
</tbody>
</table>
<div class="section" id="title-6"><h3>熒惑</h3></div>
<p class="em2" id="p57"><a class="gg-link" href="#p57" onclick="return changeColor(this);"></a>周率：五百六十一萬五千四百二十二<span class="jiazhu">一十一</span></p>
<p class="em2" id="p58"><a class="gg-link" href="#p58" onclick="return changeColor(this);"></a>變率：二百九十八萬五千六百六十一<span class="jiazhu">七十一</span></p>
<p class="em2" id="p59"><a class="gg-link" href="#p59" onclick="return changeColor(this);"></a>曆率：二百六十二萬九千七百六十</p>
<p class="em2" id="p60"><a class="gg-link" href="#p60" onclick="return changeColor(this);"></a>周策：七百七十九　　　　六千六百二十二<span class="jiazhu">一十一</span></p>
<p class="em2" id="p61"><a class="gg-link" href="#p61" onclick="return changeColor(this);"></a>曆中：百八十二　　　　　四千四百八十</p>
<table border="1" width="100%"><tbody><tr><td width="20%">變段</td><td width="20%">變日</td><td width="20%">變度</td><td width="20%">變曆</td></tr><tr><td>晨見</td><td>七十三</td><td>五十三<span class="jiazhu">六十八</span></td><td>五十<span class="jiazhu">五十八</span></td></tr><tr><td>順疾</td><td>七十三</td><td>五十一<span class="jiazhu">一</span></td><td>四十八<span class="jiazhu">三</span></td></tr><tr><td>次疾</td><td>七十一</td><td>四十六<span class="jiazhu">六十九</span></td><td>四十四<span class="jiazhu">一十七</span><span class="jiaozhusup">「一十七」原作「一十六」，據殿本及歐陽史卷五八司天考第一改。</span></td></tr><tr><td>次遲</td><td>七十一</td><td>四十五<span class="jiazhu">三十三</span></td><td>四十二<span class="jiazhu">五十八</span></td></tr><tr><td>順遲</td><td>六十二</td><td>一十九<span class="jiazhu">二十九</span></td><td>一十八<span class="jiazhu">二十</span></td></tr><tr><td>前留</td><td>八<span class="jiazhu">六十九</span></td><td>　</td><td>　</td></tr><tr><td>退遲</td><td>一十</td><td>一<span class="jiazhu">五十八</span></td><td>空<span class="jiazhu">四十四</span></td></tr><tr><td>退疾</td><td>二十一</td><td>七<span class="jiazhu">四十六</span></td><td>二<span class="jiazhu">四十</span></td></tr><tr><td>退疾</td><td>二十一</td><td>七<span class="jiazhu">四十六</span></td><td>二<span class="jiazhu">四十</span></td></tr><tr><td>退遲</td><td>一十</td><td>一<span class="jiazhu">五十八</span></td><td>空<span class="jiazhu">四十四</span><span class="jiaozhusup">「四十四」原作「四十」，據殿本及歐陽史卷五八司天考第一改。影庫本批校云：「『空』下小注應作『四十四』。」</span></td></tr><tr><td>後留</td><td>八<span class="jiazhu">六十九</span></td><td>　</td><td>　</td></tr><tr><td>順遲</td><td>六十二</td><td>一十九<span class="jiazhu">二十九</span></td><td>一十八<span class="jiazhu">二十</span></td></tr><tr><td>次遲</td><td>七十一</td><td>四十五<span class="jiazhu">三十三</span></td><td>四十二<span class="jiazhu">五十八</span></td></tr><tr><td>次疾</td><td>七十一</td><td>四十六<span class="jiazhu">六十九</span></td><td>四十四<span class="jiazhu">一十七</span></td></tr><tr><td>順疾</td><td>七十三</td><td>五十一<span class="jiazhu">一</span></td><td>四十八<span class="jiazhu">三</span></td></tr><tr><td>夕伏</td><td>七十三</td><td>五十三<span class="jiazhu">六十八</span><span class="jiaozhusup">「六十八」原作「六十六」，據殿本改。</span></td><td>五十<span class="jiazhu">五十八</span></td></tr></tbody></table>
<div class="section" id="title-7"><h3>鎮星</h3></div>
<p class="em2" id="p62"><a class="gg-link" href="#p62" onclick="return changeColor(this);"></a>周率：二百七十二萬二千一百七十六<span class="jiazhu">九十</span></p>
<p class="em2" id="p63"><a class="gg-link" href="#p63" onclick="return changeColor(this);"></a>變率：九萬二千四百一十六<span class="jiazhu">五十</span></p>
<p class="em2" id="p64"><a class="gg-link" href="#p64" onclick="return changeColor(this);"></a>曆率：二百六十二萬九千七百五十九<span class="jiazhu">八十</span></p>
<p class="em2" id="p65"><a class="gg-link" href="#p65" onclick="return changeColor(this);"></a>周策：三百七十八　　　　五百七十六<span class="jiazhu">九十</span></p>
<p class="em2" id="p66"><a class="gg-link" href="#p66" onclick="return changeColor(this);"></a>曆中：一百八十二　　　　四千四百七十九<span class="jiazhu">九十</span></p>
<table border="1" width="100%"><tbody><tr><td width="20%">變段</td><td width="20%">變日</td><td width="20%">變度</td><td width="20%">變曆</td></tr><tr><td>晨見</td><td>一十九</td><td>二<span class="jiazhu">七</span></td><td>一<span class="jiazhu">一十四</span></td></tr><tr><td>順疾</td><td>六十五</td><td>六<span class="jiazhu">三十八</span></td><td>三<span class="jiazhu">五十一</span></td></tr><tr><td>順遲</td><td>一十九</td><td>空<span class="jiazhu">六十三</span></td><td>空<span class="jiazhu">三十五</span></td></tr><tr><td>前留</td><td>三十七<span class="jiazhu">三</span></td><td>　</td><td>　</td></tr><tr><td>退遲</td><td>一十六</td><td>空<span class="jiazhu">四十三</span></td><td>空<span class="jiazhu">一十四</span></td></tr><tr><td>退疾</td><td>三十三</td><td>二<span class="jiazhu">三十五</span></td><td>空<span class="jiazhu">六十</span></td></tr><tr><td>退疾</td><td>三十三</td><td>二<span class="jiazhu">三十五</span></td><td>空<span class="jiazhu">六十</span></td></tr><tr><td>退遲</td><td>一十六</td><td>空<span class="jiazhu">四十三</span></td><td>空<span class="jiazhu">一十四</span></td></tr><tr><td>後留</td><td>三十七<span class="jiazhu">三</span></td><td>　</td><td>　</td></tr><tr><td>順遲</td><td>一十九</td><td>空<span class="jiazhu">六十三</span></td><td>空<span class="jiazhu">三十五</span></td></tr><tr><td>順疾</td><td>六十五</td><td>六<span class="jiazhu">三十八</span></td><td>三<span class="jiazhu">五十一</span></td></tr><tr><td>夕伏</td><td>一十九</td><td>二<span class="jiazhu">七</span></td><td>一<span class="jiazhu">一十四</span></td></tr></tbody></table>
<div class="section" id="title-8"><h3>太白</h3></div>
<p class="em2" id="p67"><a class="gg-link" href="#p67" onclick="return changeColor(this);"></a>周率：四百二十萬四千一百四十三<span class="jiazhu">九十六</span></p>
<p class="em2" id="p68"><a class="gg-link" href="#p68" onclick="return changeColor(this);"></a>變率：四百二十萬四千一百四十三<span class="jiazhu">九十六</span></p>
<p class="em2" id="p69"><a class="gg-link" href="#p69" onclick="return changeColor(this);"></a>曆率：二百六十二萬九千七百五十<span class="jiazhu">五十六</span></p>
<p class="em2" id="p70"><a class="gg-link" href="#p70" onclick="return changeColor(this);"></a>周策：五百八十三　　　　六千五百四十三<span class="jiazhu">九十六</span></p>
<p class="margin2 jiazhu" id="p71"><a class="gg-link" href="#p71" onclick="return changeColor(this);"></a>案：原本作周策五百八十三萬，考周率滿統法得周策五百八十三日及餘分，<span class="jiaozhusup">原作「周率」，據上文及殿本考證改。</span>「萬」字係衍文，歐陽史亦無「萬」字，今刪去。</p>
<p class="em2" id="p72"><a class="gg-link" href="#p72" onclick="return changeColor(this);"></a>曆中：一百八十二　　　　四千四百七十五<span class="jiazhu">二十八</span></p>
<p class="margin2 jiazhu" id="p73"><a class="gg-link" href="#p73" onclick="return changeColor(this);"></a>案：原本作曆中一百八十二萬，考曆率半之滿統法得曆中一百八十二日及餘分，「萬」字係衍文，歐陽史亦無「萬」字，今刪去。</p>
<table border="1" width="100%"><tbody><tr><td width="20%">變段</td><td width="20%">變日</td><td width="20%">變度</td><td width="20%">變曆</td></tr><tr><td>夕見</td><td>四十二</td><td>五十三<span class="jiazhu">四十</span></td><td>五十一<span class="jiazhu">一十七</span></td></tr><tr><td>順疾</td><td>九十六</td><td>一百二十一<span class="jiazhu">五十七</span></td><td>一百一十六<span class="jiazhu">三十九</span></td></tr><tr><td>次疾</td><td>七十三</td><td>八十<span class="jiazhu">三十七</span></td><td>七十七<span class="jiazhu">一</span><span class="jiaozhusup">殿本、劉本同。永樂大典卷七八五六作「七十七三」，歐陽史卷五八司天考第一作「七十七二」。</span></td></tr><tr><td>次遲</td><td>三十三</td><td>三十四<span class="jiazhu">一</span></td><td>三十二<span class="jiazhu">四十</span></td></tr><tr><td>順遲</td><td>二十四</td><td>一十一<span class="jiazhu">六十一</span></td><td>一十一<span class="jiazhu">二十四</span></td></tr><tr><td>前留</td><td>六<span class="jiazhu">六十九</span></td><td>　</td><td>　</td></tr><tr><td>退遲</td><td>四</td><td>一<span class="jiazhu">二十二</span></td><td>空<span class="jiazhu">三十一</span></td></tr><tr><td>退疾</td><td>六</td><td>三<span class="jiazhu">六十五</span></td><td>一<span class="jiazhu">二十二</span></td></tr><tr><td>夕伏</td><td>七</td><td>四<span class="jiazhu">四十</span></td><td>一<span class="jiazhu">三十七</span></td></tr><tr><td>晨見</td><td>七</td><td>四<span class="jiazhu">四十</span></td><td>一<span class="jiazhu">三十七</span></td></tr><tr><td>退疾</td><td>六</td><td>三<span class="jiazhu">六十五</span></td><td>一<span class="jiazhu">二十二</span></td></tr><tr><td>退遲</td><td>四</td><td>一<span class="jiazhu">二十二</span></td><td>空<span class="jiazhu">三十一</span></td></tr><tr><td>後留</td><td>六<span class="jiazhu">六十九</span></td><td>　</td><td>　</td></tr><tr><td>順遲</td><td>二十四</td><td>一十一<span class="jiazhu">六十一</span></td><td>一十一<span class="jiazhu">二十四</span></td></tr><tr><td>次遲</td><td>三十三</td><td>三十四<span class="jiazhu">一</span></td><td>三十二<span class="jiazhu">四十</span></td></tr><tr><td>次疾</td><td>七十三</td><td>八十<span class="jiazhu">三十七</span></td><td>七十七<span class="jiazhu">一</span><span class="jiaozhusup">殿本、劉本同。永樂大典卷七八五六作「七十七三」，歐陽史卷五八司天考第一作「七十七二」。</span></td></tr><tr><td>順疾</td><td>九十六</td><td>一百二十一<span class="jiazhu">五十七</span></td><td>一百一十六<span class="jiazhu">三十九</span></td></tr><tr><td>晨伏</td><td>四十二</td><td>五十三<span class="jiazhu">四十</span></td><td>五十一<span class="jiazhu">一十七</span></td></tr></tbody></table>
<div class="section" id="title-9"><h3>辰星</h3></div>
<p class="em2" id="p74"><a class="gg-link" href="#p74" onclick="return changeColor(this);"></a>周率：八十三萬四千三百三十五<span class="jiazhu">五十二</span></p>
<p class="em2" id="p75"><a class="gg-link" href="#p75" onclick="return changeColor(this);"></a>變率：八十三萬四千三百三十五<span class="jiazhu">五十二</span></p>
<p class="em2" id="p76"><a class="gg-link" href="#p76" onclick="return changeColor(this);"></a>曆率：二百六十二萬九千七百六十<span class="jiazhu">四十四</span></p>
<p class="em2" id="p77"><a class="gg-link" href="#p77" onclick="return changeColor(this);"></a>周策：一百一十五　　六千三百三十五<span class="jiazhu">五十二</span></p>
<p class="em2" id="p78"><a class="gg-link" href="#p78" onclick="return changeColor(this);"></a>曆中：一百八十二　　四千四百八十<span class="jiazhu">二十二</span></p>
<table border="1" width="100%"><tbody><tr><td width="20%">變段</td><td width="20%">變日</td><td width="20%">變度</td><td width="20%">變曆</td></tr><tr><td>夕見</td><td>一十七</td><td>三十四<span class="jiazhu">一</span></td><td>二十九<span class="jiazhu">五十四</span></td></tr><tr><td>順疾</td><td>一十一</td><td>一十八<span class="jiazhu">二十四</span></td><td>一十六<span class="jiazhu">四</span></td></tr><tr><td>順遲</td><td>一十六</td><td>一十一<span class="jiazhu">四十三</span></td><td>一十<span class="jiazhu">一十</span></td></tr><tr><td>前留</td><td>二<span class="jiazhu">六十八</span></td><td>　</td><td>　</td></tr><tr><td>夕伏</td><td>一十一</td><td>六</td><td>二</td></tr><tr><td>晨見</td><td>一十一</td><td>六</td><td>二</td></tr><tr><td>後留</td><td>二<span class="jiazhu">六十八</span></td><td>　</td><td>　</td></tr><tr><td>順遲</td><td>一十六</td><td>一十一<span class="jiazhu">四十三</span></td><td>一十<span class="jiazhu">一十</span></td></tr><tr><td>順疾</td><td>一十一</td><td>一十八<span class="jiazhu">二十四</span></td><td>一十六<span class="jiazhu">四</span></td></tr><tr><td>晨伏</td><td>一十七</td><td>三十四<span class="jiazhu">一</span></td><td>二十九<span class="jiazhu">五十四</span></td></tr></tbody></table>
</div></body></html>