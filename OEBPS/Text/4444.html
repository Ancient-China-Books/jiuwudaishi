<?xml version='1.0' encoding='utf-8'?>
<html lang="zh-Hant" xml:lang="zh-Hant" xmlns="http://www.w3.org/1999/xhtml"><head><meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/><title id="toc_1">舊五代史-卷七十二·唐書四十八·列傳第二十四</title><script src="../Styles/main.js" type="text/javascript"></script></head><body><div id="text">
<div class="section" id="title-0"><h1>列傳第二十四</h1><hr/></div>
<p class="em2" id="p0"><a class="gg-link" href="#p0" onclick="return changeColor(this);"></a>張承業，字繼元，本姓康，同州人。咸通中，內常侍張泰畜為假子。光啟中，主郃陽軍事，賜紫，入為內供奉。武皇之討王行瑜，承業累奉使渭北，因留監武皇軍事，賊平，改酒坊使。三年，昭宗將幸太原，以承業與武皇善，乃除為河東監軍，密令迎駕。既而昭宗幸華州，就加左監門衞將軍。駕在鳳翔，承業屢請出師晉、絳，以為岐人掎角。崔魏公之誅宦官也，<span class="jiazhu">宋初修五代史避太祖御名，于唐宰相崔胤或稱為崔裔，此傳又稱為崔魏公，前後異稱，殊失史家紀實之體。今存其舊，仍附識于此。(影庫本粘籤)</span>武皇偽戮罪人首級以奉詔，匿承業於斛律寺，昭宗遇弒，乃復請為監軍。</p>
<p class="em2" id="p1"><a class="gg-link" href="#p1" onclick="return changeColor(this);"></a>夾城之役，遣承業求援於鳳翔。時河中阻絕，自離石渡河，春冰方泮，凌凘奔䠞，艤舟不得渡，因禱河神，是夜夢神人謂曰：「子但渡，流冰無患。」既寤，津吏報曰：「河冰合矣。」凌晨，躡冰而濟，旋踵冰解。使還，武皇病篤，啟手之夕，召承業屬之曰：「吾兒孤弱，羣臣縱橫，後事公善籌之。」承業奉遺顧，爰立嗣王，平內難，策略居多。既終易月之制，即請出師救潞，破賊夾城。莊宗深感其意，兄事之，親幸承業私第，升堂拜母，賜遺優厚。時莊宗初行墨制，<span class="jiazhu">墨制，原本作「里制」，今從通鑑改正。(影庫本粘籤)</span>凡除拜之命，皆成於盧汝弼之手。汝弼既自為戶部侍郎，乃請與承業改官及開國邑，承業拒而不受。其後但稱本朝舊官而已。</p>
<p class="em2" id="p2"><a class="gg-link" href="#p2" onclick="return changeColor(this);"></a>天祐中，幽州劉守光敗，其府掾馮道歸太原，承業辟為本院巡官，承業重其文章履行，甚見待遇。時有周玄豹者，善人倫鑒，與道不合，謂承業曰：「馮生無前程，公不可過用。」管書記盧質聞之曰：「我曾見杜黃裳司空寫真圖，道之狀貌酷類焉，將來必副大用，玄豹之言，不足信也。」承業薦為霸府從事焉。</p>
<p class="em2" id="p3"><a class="gg-link" href="#p3" onclick="return changeColor(this);"></a>柏鄉之役，王師既逼汴營，周德威慮其奔衝，堅請退舍<span class="jiaozhusup">「退」原作「過」，據冊府卷六六八改。</span><span class="shadow dn jiaozhu" id="jiaozhu00" name="jiaozhu00">堅請退舍　「退」原作「過」，據冊府卷六六八改。</span>。莊宗怒其懦，不聽，垂帳而寢，諸將不敢言事，咸詣監軍請白。承業遽至牙門，褰帳而入，撫莊宗曰：「此非王安寢時，周德威老將，洞識兵勢，姑務萬全，言不可忽。」莊宗蹶然而興曰：「予方思之。」其夕，收軍保鄗邑。德威討劉守光，令承業往視賊勢，因請莊宗自行，果成大捷。承業感武皇厚遇，自莊宗在魏州垂十年，太原軍國政事，一委承業，而積聚庾帑，收兵巿馬，招懷流散，勸課農桑，成是霸基者，承業之忠力也。</p>
<p class="em2" id="p4"><a class="gg-link" href="#p4" onclick="return changeColor(this);"></a>時貞簡太后、韓德妃、伊淑妃、諸宅王之貴，<span class="jiazhu">諸宅王之貴，原本疑有舛誤，今無可復考，姑仍其舊。(影庫本粘籤)</span>洎王之介弟在晉陽宮，或不以其道干於承業，悉不聽，踰法禁者必懲，繇是貴戚斂手，民俗丕變。或有中傷承業於莊宗者，言專弄威柄，廣納賂遺。莊宗歲時還晉陽宮省太后，須錢蒱博、給伶官，嘗置酒於泉府，莊宗酣飲，命興聖宮使李繼岌為承業起舞，既竟，承業出寶帶幣馬奉之。莊宗指錢積謂承業曰：「和哥無錢使，七哥與此一積<span class="jiaozhusup">殿本、劉本同。冊府卷六六六「和哥」下注云：「繼岌小字和哥。」「七哥」下注云：「七哥謂承業也。」</span><span class="shadow dn jiaozhu" id="jiaozhu01" name="jiaozhu01">和哥無錢使七哥與此一積　殿本、劉本同。冊府卷六六六「和哥」下注云：「繼岌小字和哥。」「七哥」下注云：「七哥謂承業也。」</span>，寶馬非殊惠也。」承業謝曰：「郎君歌舞<span class="jiaozhusup">「歌舞」原作「哥勞」，據冊府卷六六六改。彭校作「過勞」。</span><span class="shadow dn jiaozhu" id="jiaozhu02" name="jiaozhu02">郎君歌舞　「歌舞」原作「哥勞」，據冊府卷六六六改。彭校作「過勞」。</span>，承業自出己俸錢。此錢是大王庫物，准擬支贍三軍，不敢以公物為私禮也。」莊宗不悅，使酒侵承業。承業曰：「臣老勅使，非為子孫之謀，惜錢為大王基業，<span class="jiazhu">惜錢，原本作「借錢」，今從通鑑改正。(影庫本粘籤)</span>王若自要散施，何妨老夫，<span class="jiazhu">何妨老夫，原本疑有訛字。考冊府元龜所引薛史與永樂大典同，今仍其舊。(影庫本粘籤)</span>不過財盡兵散，一事無成。」<span class="jiazhu">案：通鑑作王自取用之，何問僕為！(舊五代史考異)</span>莊宗怒，顧元行欽曰：「取劍來！」承業引莊宗衣，泣而言曰：「僕荷先王遺顧，誓為本朝誅汴賊，為王惜庫物，斬承業首，死亦無愧於先王，今日請死！」閻寶解承業手，令退。承業詬寶曰：「黨朱溫逆賊，未嘗有一言效忠，而敢依阿諂附<span class="jiaozhusup">「阿」字原無，據冊府卷六六六補。</span><span class="shadow dn jiaozhu" id="jiaozhu03" name="jiaozhu03">依阿諂附　「阿」字原無，據冊府卷六六六補。</span>。」揮拳踣之。太后聞莊宗酒失，急召入。莊宗性至孝，聞太后召，叩頭謝承業曰：「吾杯酒之間，忤於七哥，太后必怪吾。七哥為吾痛飲兩巵分謗，可乎？」莊宗連飲四鍾，勸承業，竟不飲。莊宗歸宮，太后使人謂承業曰：「小兒忤特進，已笞矣，可歸第。」翌日，太后與莊宗俱幸其第，慰勞之。自是私謁幾絕。</p>
<p class="em2" id="p5"><a class="gg-link" href="#p5" onclick="return changeColor(this);"></a>十四年，承制授開府儀同三司、左衞上將軍、<span class="jiazhu">左衞，原本作「右衞」，今從冊府元龜改正。(影庫本粘籤)</span>燕國公，固辭不受。是時，盧質在莊宗幕下，嗜酒輕傲，嘗呼莊宗諸弟為豚犬，莊宗深銜之。承業慮質被禍，因乘間謂莊宗曰：「盧質多行無禮，臣請為大王殺之，可乎？」莊宗曰：「予方招禮賢士，以開霸業，七哥何言之過也。」承業因聳立而言曰：「大王若能如此，何憂不得天下。」其後，盧質雖或縱誕<span class="jiaozhusup">「或」原作「成」，據冊府卷六六六改。</span><span class="shadow dn jiaozhu" id="jiaozhu04" name="jiaozhu04">雖或縱誕　「或」原作「成」，據冊府卷六六六改。</span>，莊宗終能容之，蓋承業為之藻藉也。</p>
<p class="em2" id="p6"><a class="gg-link" href="#p6" onclick="return changeColor(this);"></a>十八年，莊宗受諸道勸進，將纂帝位，承業以為晉王三代有功於國，先人怒朱氏弒逆，將復舊邦，讎既未平，不宜輕受推戴。方疾作，肩輿之鄴宮，見莊宗曰：「王父子血戰三十餘年，蓋言報國仇讎，復唐宗社。今元凶未滅，民賦已殫，而遽先大號，蠧耗財力，臣以為不可一也。臣自咸通已來，<span class="jiazhu">咸通，原本作「成通」，今從唐書改正。(影庫本粘籤)</span>伏事宮掖，每見國家冊命大禮，儀仗法物，百司庶務，經年草定，臨事猶有不可。王若化家為國，新立廟朝，不可乖於制度，制禮作樂，未見其人，臣以為不可二也。舉事量力而行，不可信於游譚也。」<span class="jiazhu">案通鑑考異引秦再思洛中記異云：承業諫帝曰：「大王何不待誅克梁孼，更平吳、蜀，俾天下一家，且先求唐氏子孫立之，後更以天下讓有功者，何人輒敢當之！讓一月即一月牢，讓一年即一年牢。設使高祖再生，太宗復出，又胡為哉！今大王一旦自立，頓失從前仗義征伐之旨，人情怠矣。老夫是閹官，不愛大王官職富貴，<span class="jiaozhusup">「愛」原作「受」，據通鑑卷二七一考異改。</span><span class="shadow dn jiaozhu" id="jiaozhu05" name="jiaozhu05">不愛大王官職富貴　「愛」原作「受」，據通鑑卷二七一考異改。</span>直以受先王付屬之重，欲為大王立萬年之基爾。」(舊五代史考異)</span>莊宗曰：「奈諸將何！」承業知莊宗不從，因號泣而言之。十九年十一月二日，以疾卒于晉陽之第，<span class="jiazhu">案：歐陽史作不食而卒。通鑑作邑邑成疾，不復起。(舊五代史考異)</span>時年七十七。貞簡太后聞喪，遽至其第盡哀，為之行服，如兒姪禮。同光初，贈左武衞上將軍，諡曰貞憲。<span class="jiazhu">永樂大典卷一萬六千四百五十。　　案：歐陽史作正憲。(舊五代史考異)　　五代史闕文：莊宗將即位於魏州，承業自太原至，謂莊宗曰：「吾王世奉唐家，最為忠孝，自貞觀以來，王室有難，未嘗不從。所以老奴三十餘年為吾王捃拾財賦、召補軍馬者，誓滅逆賊朱溫，復本朝宗社耳。今河朔甫定，朱氏尚存，吾王遽即大位，可乎？」云云。莊宗曰：「奈諸將意何！」承業知不可諫止，乃慟哭曰：「諸侯血戰者，本為李家，今吾王自取之，誤老奴矣！」即歸太原，不食而死。臣謹按：莊宗實錄敍承業諫即位事甚詳，惟「吾王自取」之言不書，史官諱之也。</span></p>
<p class="em2" id="p7"><a class="gg-link" href="#p7" onclick="return changeColor(this);"></a>張居翰，字德卿。咸通初，掖廷令張從玫養之為子，以廕入仕。中和三年，自容管監軍判官入為學士院判官，遷樞密承旨、內府令，賜緋。昭宗在華下，<span class="jiazhu">華下，原本作「華夏」，今據文改正。(影庫本粘籤)</span>超授內常侍，出監幽州軍事，秩滿詔歸，節度使劉仁恭表留之。天復中，<span class="jiazhu">天復，原本誤作「天福」，今從唐書改正。(影庫本粘籤)</span>詔誅宦官，仁恭紿奏殺之，匿於大安山之北谿。</p>
<p class="em2" id="p8"><a class="gg-link" href="#p8" onclick="return changeColor(this);"></a>天祐三年，汴人攻滄州，仁恭求援於武皇，乃遣居翰與書記馬郁等率兵助武皇同攻潞州，武皇因留之不遣。李嗣昭節制昭義，以居翰監其軍，<span class="jiazhu">監其軍，原本作「其事」，今據文改正。(影庫本粘籤)</span>以燕軍三千為部下。俄而汴將李思安築夾城以圍潞州，居翰與嗣昭登城保守，以至解圍。自是嗣昭每出征，令居翰知留後事。同光元年夏四月，召為樞密使，加特進，與郭崇韜對掌機務。十月，莊宗將渡河，留居翰與李紹宏同守魏州。莊宗入汴，加驃騎大將軍，知內侍省事，依前充樞密使。同光時，宦官干政，邦家之務皆出於郭崇韜。居翰自以覉旅乘時，擢居重地，每於宣授，不敢有所是非，承顏免過而已，以此脫季年之禍。四年三月，偽蜀王衍既降，詔遷其族於洛陽，行及秦川，時關東已亂，莊宗慮衍為變，遣中官向延嗣馳騎齎詔殺之<span class="jiaozhusup">「遣」字原無，據冊府卷六六六、通鑑卷二七四補。</span><span class="shadow dn jiaozhu" id="jiaozhu06" name="jiaozhu06">遣中官向延嗣　「遣」字原無，據冊府卷六六六、通鑑卷二七四補。</span>。詔云：「王衍一行，並宜殺戮。」其詔已經印畫，時居翰在密地，覆視其詔，即就殿柱揩去「行」字，改書「家」字。及衍就戮於秦川驛，止族其近屬而已，其偽官及從行者尚千餘人，皆免其枉濫，居翰之力也。</p>
<p class="em2" id="p9"><a class="gg-link" href="#p9" onclick="return changeColor(this);"></a>明宗入洛，居翰謁見於至德宮，待罪雪涕，乞歸田里，詔許之，乃辭歸長安。仍以其子延貴為西京職事，以供侍養。天成三年四月，以疾卒於長安，時年七十一。居翰性和而靜，諳悉舊事。在潞州累年，每春課人育蔬種樹，敦本惠農，有仁者之心焉。<span class="jiazhu">永樂大典卷一萬六千四百五十。</span></p>
<p class="em2" id="p10"><a class="gg-link" href="#p10" onclick="return changeColor(this);"></a>馬紹宏，<span class="jiazhu">馬紹宏傳，永樂大典疑有刪節，今無可復考，姑存其舊。(影庫本粘籤)</span>閹官也。<span class="jiazhu">案：莊宗實錄作李紹宏，蓋嘗賜姓。(舊五代史考異)</span>初與孟知祥同為中門使，及周德威薨，莊宗兼領幽州，令紹宏權知州事。即位之初郭崇韜勳望高，舊在紹宏之下，時徵潞州監軍張居翰與崇韜並為樞密使，紹宏失望，乃以為宣徽使。紹宏以己合當樞密任<span class="jiaozhusup">上「以」字及「紹宏」、「密」字原無，據殿本補。影庫本批校云：「己合當樞密任，脫『密』字。」</span><span class="shadow dn jiaozhu" id="jiaozhu07" name="jiaozhu07">乃以為宣徽使紹宏以己合當樞密任　上「以」字及「紹宏」、「密」字原無，據殿本補。影庫本批校云：「己合當樞密任，脫『密』字。」</span>，<span class="jiazhu">案宋史趙上交傳：南遊洛陽，與中官驃騎大將軍馬紹宏善，紹宏領北面轉運制置大使，表為判官。考紹宏為北面轉運制置大使，薛史不載。(舊五代史考異)</span>常鬱鬱側目於崇韜。崇韜知其慊也，乃置內勾之目，令天下錢穀簿書，悉委裁遣。既而州郡供報，輒滋煩費，議者以為十羊九牧，深所不可，內勾之目，人以為是妖言。<span class="jiazhu">永樂大典卷一萬九千六百四十四。　　案：下有闕文。據通鑑，李嗣源為謠言所屬，危殆者數四，賴宣徽使李紹宏左右營護，以是得全。天成元年二月己丑朔，以宣徽南院使李紹宏為樞密使。(舊五代史考異)</span></p>
<p class="em2" id="p11"><a class="gg-link" href="#p11" onclick="return changeColor(this);"></a>孟漢瓊，本鎮州王鎔之小豎也。明宗鎮常山，得侍左右，明宗即位，自諸司使累遷宣徽南院使。漢瓊性通黠，善交構。初見秦王權重，及挾王淑妃勢，傾心事之，及朱、馮用事，<span class="jiazhu">朱、馮用事，原本作「朱憑」，下文又有「朱馮」。考通鑑，明宗，朱弘昭、馮贇並掌財賦，故稱朱、馮，原本「憑」字誤，今改正。(影庫本粘籤)</span>又與之締結。秦王領兵至天津橋，時漢瓊與朱、馮及康義誠方會議於內庭，謀猶未決，漢瓊獨出死力，先入殿門，奏於明宗，語在秦王傳。漢瓊即自介馬以召禁軍。秦王既誅，翌日，令漢瓊馳騎召閔帝於鄴。<span class="jiazhu">案通鑑：遣漢瓊徵從厚，且權知天雄軍府事。(舊五代史考異)</span>閔帝嗣位，尤恃恩寵，期月之內，累加開府儀同三司、驃騎大將軍。西軍既叛，閔帝急召漢瓊，欲令先入于鄴，漢瓊藏匿不見。潞王行及陝州，乃悉召諸妓妾訣別，欲手刃之，眾知其心，率皆藏竄。初，潞王失守於河中，勒歸於清化里第，時王淑妃恆令漢瓊傳教旨於潞王，王善待之，故漢瓊自謂潞王於己有恩。至是，乃單騎至澠池謁見潞王，因自慟哭，欲有所陳。潞王曰：「諸事不言可知。」漢瓊即自預從臣之列，尋戮於路左。<span class="jiazhu">永樂大典卷一萬三千一百六十。</span></p>
<p class="em2" id="p12"><a class="gg-link" href="#p12" onclick="return changeColor(this);"></a>史臣曰：承業感武皇之大惠，佐莊宗之中興，既義且忠，何以階也。夫如是，則晉之勃貂，秦之景監，去之遠矣。居翰改一字於詔書，救千人之濫死，可不謂之仁人矣乎！如紹宏之爭權，漢瓊之搆禍，乃宦者之常態也，又何足以道哉！<span class="jiazhu">永樂大典卷一萬三千一百六十。</span></p>
</div></body></html>