<?xml version='1.0' encoding='utf-8'?>
<html lang="zh-Hant" xml:lang="zh-Hant" xmlns="http://www.w3.org/1999/xhtml"><head><meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/><title id="toc_1">舊五代史-卷七十一·唐書四十七·列傳第二十三</title><script src="../Styles/main.js" type="text/javascript"></script></head><body><div id="text">
<div class="section" id="title-0"><h1>列傳第二十三</h1><hr/></div>
<p class="em2" id="p0"><a class="gg-link" href="#p0" onclick="return changeColor(this);"></a>馬郁，其先范陽人。<span class="jiazhu">案：尹洙河南集韓重華誌銘作燕客馬彧，韓琦安陽集重修五代祖塋域記亦作幕吏馬彧<span class="jiaozhusup">原作「馬郁」，據殿本、韓琦安陽集卷四六重修五代祖塋域記改。下引太平廣記注文同。</span><span class="shadow dn jiaozhu" id="jiaozhu00" name="jiaozhu00">馬彧　原作「馬郁」，據殿本、韓琦安陽集卷四六重修五代祖塋域記改。下引太平廣記注文同。</span>。考宋人說部載韓定辭唱和詩俱作馬彧，與薛史異。惟雲谷雜記從通鑑作郁，與薛史同。(舊五代史考異)</span>郁少警悟，有俊才智數，言辯縱橫，下筆成文。乾寧末，為幽州府刀筆小吏<span class="jiaozhusup">「幽州」二字原無，據冊府卷七一八補。</span><span class="shadow dn jiaozhu" id="jiaozhu01" name="jiaozhu01">為幽州府刀筆小吏　「幽州」二字原無，據冊府卷七一八補。</span>。李匡威為王鎔所殺，鎔書報其弟匡儔。匡儔遣使於鎔，問謀亂本末，幕客為書，多不如旨。郁時直記室<span class="jiaozhusup">「時」原作「將」，據殿本、劉本、冊府卷七一八改。</span><span class="shadow dn jiaozhu" id="jiaozhu02" name="jiaozhu02">郁時直記室　「時」原作「將」，據殿本、劉本、冊府卷七一八改。</span>，即起草，為之條列事狀，云可疑者十，詞理俊贍，以此知名。<span class="jiazhu">永樂大典卷三千三百九十四。　　案太平廣記：匡儔忿其兄之見殺，即舉全師伐趙之東鄙，將釋其憤氣，而致十疑之書。趙王遣記室張澤以事實答之，其略曰：「營中將士，或可追呼；天上雷霆，何人計會。」詞多不載。(孔本)</span>嘗聘王鎔於鎮州，官妓有轉轉者<span class="jiaozhusup">原作「嘗侍於王鎔鎮州中官妓有轉轉者」，據殿本改。冊府卷七三０作「嘗使於鎮州王鎔，官妓有轉轉者」。</span><span class="shadow dn jiaozhu" id="jiaozhu03" name="jiaozhu03">嘗聘王鎔於鎮州官妓有轉轉者　原作「嘗侍於王鎔鎮州中官妓有轉轉者」，據殿本改。冊府卷七三０作「嘗使於鎮州王鎔，官妓有轉轉者」。</span>，美麗善歌舞，因宴席，郁累挑之。幕客張澤亦以文章名，謂郁曰：「子能座上成賦，<span class="jiazhu">座上，原本作「產上」，今據文改正。(影庫本粘籤)</span>可以此妓奉酬。」<span class="jiazhu">案：太平廣記作韓定辭請馬彧為賦，與薛史異。(舊五代史考異)</span>郁抽筆操紙，即時成賦，擁妓而去。<span class="jiazhu">永樂大典卷一萬四千八百二十八。</span></p>
<p class="em2" id="p1"><a class="gg-link" href="#p1" onclick="return changeColor(this);"></a>郁在武皇幕，累官至檢校司空、祕書監。武皇與莊宗禮遇俱厚，給賜優異。監軍張承業，本朝舊人，權貴任事，人士脅肩低首候之。郁以滑稽侮狎，其往如歸，有時直造臥內。每賓僚宴集，承業出珍果陳列于前，食之必盡。<span class="jiazhu">案：太平御覽引後唐書作陳列于前，客無敢先嘗者，當郁前者，食之必盡。(舊五代史考異)</span>承業私戒主膳者曰：「他日馬監至，唯以乾藕子置前而已。」郁至，窺其不可啖，異日，鞾中出一鐵檛，碎而食之，承業大笑曰：「為公設異饌，勿敗余食案。」其俊率如此。<span class="jiazhu">冊府元龜卷八百五十五。</span></p>
<p class="em2" id="p2"><a class="gg-link" href="#p2" onclick="return changeColor(this);"></a>郁在莊宗幕，寄寓他土，年老思鄉，每對莊宗欷歔，言家在范陽，乞骸歸國，以葬舊山。莊宗謂之曰：「自卿去國已來，同舍孰在？守光尚不能容父，能容卿乎！孤不惜卿行<span class="jiaozhusup">「行」字原無，據殿本、冊府卷九五三補。</span><span class="shadow dn jiaozhu" id="jiaozhu04" name="jiaozhu04">孤不惜卿行　「行」字原無，據殿本、冊府卷九五三補。</span>，但卿不得死爾。」郁既無歸路，衷懷嗚咽，竟卒于太原。<span class="jiazhu">冊府元龜卷九百五十三。　　案：馬郁傳，永樂大典僅存二條，今采冊府元龜以補其闕。</span></p>
<p class="em2" id="p3"><a class="gg-link" href="#p3" onclick="return changeColor(this);"></a>司空頲，貝州人。<span class="jiazhu">貝州人，歐陽史作博陽，今附識于此。(影庫本粘籤)</span>唐僖宗時，舉進士不中，屬天子播遷，三輔大亂，乃還鄉里。羅紹威為節度副大使，頲以所業干之，幕客公乘億為延譽<span class="jiaozhusup">「幕客」原作「慕容」，影庫本粘籤云：「『慕容』二字，疑『幕客』之訛。今考冊府元龜亦作『慕容』，今姑仍其舊，附識于此。」今據殿本、劉本改。</span><span class="shadow dn jiaozhu" id="jiaozhu05" name="jiaozhu05">幕客公乘億　「幕客」原作「慕容」，影庫本粘籤云：「『慕容』二字，疑『幕客』之訛。今考冊府元龜亦作『慕容』，今姑仍其舊，附識于此。」今據殿本、劉本改。</span>，羅弘信署為府參軍，辟館驛巡官。張彥之亂，命判官王正言草奏，正言素不能文，不能下筆，彥怒詬曰：「鈍漢乃辱我！」推之下榻。問孰可草奏者，有言頲，羅王時書記，乃馳騎召之。頲揮筆成文，詆斥梁君臣，彥甚喜，以為判官。及張彥復脅賀德倫降於唐，德倫遣頲先奉狀太原。<span class="jiazhu">案：北夢瑣言載其狀詞云：屈原哀郢，本非怨望之人；樂毅歸燕，且異傾邪之行。</span>莊宗仍以頲為判官，後以頲權軍府事。頲有姪在梁，遣家奴以書召之，都虞候張裕擒其家奴，以謂通于梁，遂見殺。<span class="jiazhu">永樂大典卷三千三百九十四。　　案通鑑：晉王責頲曰：「自吾得魏博，庶事悉以委公，公何得見欺如是，獨不可先相示耶！」揖令歸第，是日族誅于軍門。(舊五代史考異)</span></p>
<p class="em2" id="p4"><a class="gg-link" href="#p4" onclick="return changeColor(this);"></a>曹廷隱，魏州人也，為本州典謁虞候。賀德倫使西迎莊宗於晉陽，莊宗既得鄴城，擢為馬步都虞候，以其稱職，自是遷拜日隆。天成初，除齊州防禦使，下車嚴整，頗有清白之譽。時有孔目吏范弼者，為人剛愎，視廷隱蔑如也。弼監軍廩，鬻空乏以取貲，<span class="jiazhu">鬻空乏以取貲，原本疑有舛誤。冊府元龜所引薛史與永樂大典同，今無可復考，姑仍其舊。(影庫本粘籤)</span>又私貨官鹽，廷隱按之，遂奏其事。弼家人訴於執政，並下御史府劾之。弼雖伏法，廷隱以所奏不實，亦流永州，續勅賜自盡，時人寃之。<span class="jiazhu">永樂大典卷四千二百十三。</span></p>
<p class="em2" id="p5"><a class="gg-link" href="#p5" onclick="return changeColor(this);"></a>蕭希甫，宋州人也。少舉進士，為梁開封尹袁象先書記。象先為青州節度使，以希甫為巡官，希甫不樂，乃棄其母妻，變姓名，亡之鎮州，自稱青州掌書記，進謁王鎔。鎔以希甫為參軍，尤不樂，居歲餘，又亡之易州，削髮為僧，居百丈山。莊宗將建國，置百官，李紹宏薦為魏州推官。</p>
<p class="em2" id="p6"><a class="gg-link" href="#p6" onclick="return changeColor(this);"></a>同光初，有詔定內宴儀，問希甫樞密使得坐否，希甫以為不可。樞密使張居翰聞之怒，謂希甫曰：「老夫歷事三朝天子，見內宴數百，子本田舍兒，安知宮禁事！」希甫不能對。初，莊宗欲以希甫知制誥，宰相豆盧革等附居翰，共排斥之，以為駕部郎中，希甫失志，尤怏怏。莊宗滅梁室，遣希甫宣慰青、齊，希甫始知其母已死，妻袁氏亦改嫁。希甫乃發哀服喪，居于魏州。人有引漢李陵書以譏之曰：「老母終堂，生妻去室。」</p>
<p class="em2" id="p7"><a class="gg-link" href="#p7" onclick="return changeColor(this);"></a>天成初，欲召為諫議，豆盧革、韋說沮之。明宗卒以希甫為諫議大夫，復為匭函使。其後革、說為安重誨所惡，希甫希旨，誣奏革縱田客殺人，而說與隣人爭井，井有寶貨。有司推勘井中，惟破釜而已，<span class="jiazhu">破釜，原本作「破斧」，今從歐陽史改正。(影庫本粘籤)</span>革、說卒皆貶死。希甫拜左散騎常侍，躁進尤甚，引告變人李筠夜扣內門，通變書云：「修堤兵士，欲取郊天日舉火為叛。」安重誨不信之，斬告變者，軍人訴屈，請希甫啖之。既而詔曰：「左散騎常侍<span class="jiaozhusup">「左」原作「右」，據殿本改。按本卷上文云：「希甫拜左散騎常侍。」</span><span class="shadow dn jiaozhu" id="jiaozhu06" name="jiaozhu06">左散騎常侍　「左」原作「右」，據殿本改。按本卷上文云：「希甫拜左散騎常侍。」</span>、集賢殿學士判院事蕭希甫，身處班行，職非警察，輒引凶狂之輩，上陳誣骫之詞，逼近郊禋，扇搖軍眾。李筠既當誅戮，希甫寧免謫遷，可貶嵐州司戶參軍，仍馳驛發遣。」長興中，卒于貶所。</p>
<p class="em2" id="p8"><a class="gg-link" href="#p8" onclick="return changeColor(this);"></a>子士明，仕周，終于邑宰。<span class="jiazhu">永樂大典卷五千二百二十五。</span></p>
<p class="em2" id="p9"><a class="gg-link" href="#p9" onclick="return changeColor(this);"></a>藥縱之，太原人，少為儒。明宗刺代州，署為軍事衙推。從明宗鎮邢州，為掌書記，歷天平、宣武兩鎮節度副使。明宗鎮常山，被病不從，及即位，縱之見于洛邑，安重誨怒其觀望，久無所授。明宗曰：「德勝用兵時，<span class="jiazhu">德勝，原本作「得勝」，考薛史梁、唐帝紀皆作德勝，今改正。(影庫本粘籤)</span>縱之饑寒相伴<span class="jiaozhusup">「伴」原作「半」，據殿本、劉本改。</span><span class="shadow dn jiaozhu" id="jiaozhu07" name="jiaozhu07">饑寒相伴　「伴」原作「半」，據殿本、劉本改。</span>，不離我左右。今有天下，何人不富貴，何為獨棄縱之！」浹旬，授磁州刺史，歲餘，自戶部侍郎遷吏部侍郎，銓綜之法，惘然莫知。長興初，為曹州刺史。清泰元年九月，以疾受代而卒。<span class="jiazhu">永樂大典卷二萬一千六百十七。</span></p>
<p class="em2" id="p10"><a class="gg-link" href="#p10" onclick="return changeColor(this);"></a>賈馥，故鎮州節度使王鎔判官也。家聚書三千卷，手自刊校。張文禮殺王鎔，時莊宗未即尊位，文禮遣馥至鄴都勸進，因留鄴下，棲遲郵舍。莊宗即位，授鴻臚少卿。後以鴻臚卿致仕，復歸鎮州，結茅於別墅，自課兒孫耕牧為事。馥初累為鎮、冀屬邑令，所蒞有能政，性恬澹，與物無競，乃鎮州士人之秀者也。<span class="jiazhu">永樂大典卷一萬一千七百十四。</span></p>
<p class="em2" id="p11"><a class="gg-link" href="#p11" onclick="return changeColor(this);"></a>馬縞，少嗜學儒，以明經及第，登拔萃之科。仕梁為太常修撰，累歷尚書郎，參知禮院事，遷太常少卿。梁代諸王納嬪，公主下嫁，皆於宮殿門庭行揖讓之禮，縞以為非禮，上疏止之，物議以為然。<span class="jiazhu">永樂大典卷二萬二千六百五。　　案：以下有闕文。(殿本)</span>長興四年，為戶部侍郎。縞時年已八十，及為國子祭酒，八十餘矣，<span class="jiazhu">案：馬縞傳，原本殘闕。歐陽史云：卒年八十，贈兵部尚書。據薛史，縞為國子祭酒已八十餘矣，與歐陽史異。又直齋書錄解題云：中華古今注，後唐太學博士馬縞撰。考歐陽史雜傳亦不載馬縞為太學博士。(舊五代史考異)</span>形氣不衰。<span class="jiazhu">冊府元龜卷七百八十四。</span>于事多遺忘，言元稹不應進士，以父元魯山名進故也，多如此類。又上疏：「古者無嫂叔服，文皇創意，以兄弟之親，不宜無服，乃議服小功。今令文省服制條為兄弟之妻大功，不知何人議改，而置於令文。」諸博士駮云：「律令，國之大經。馬縞知禮院時，不曾論定，今遽上疏駮令式，罪人也。」<span class="jiazhu">冊府元龜卷九百五十四。　　案：馬縞傳，原本殘闕，今僅存梗概。</span></p>
<p class="em2" id="p12"><a class="gg-link" href="#p12" onclick="return changeColor(this);"></a>羅貫，不知何許人。進士及第，累歷臺省官，自禮部員外郎為河南令。貫為人強直，正身奉法，不避權豪。時宦官伶人用事，凡請託於貫者，其書盈閤，一無所報，皆以示郭崇韜，因奏其事，由是左右每言貫之失。先是，梁時張全義專制京畿，河南、洛陽僚佐，皆由其門下，事全義如廝僕。及貫授命，持本朝事體，奉全義稍慢，部民為府司庇護者，必奏正之。全義怒，因令女使告劉皇后從容白於莊宗，宦官又言其短，莊宗深怒之。會莊宗幸壽安山陵，<span class="jiazhu">壽安，原本作「壽奄」，考五代會要，貞簡太后陵名壽安，今改正。(影庫本粘籤)</span>道路泥濘，莊宗訪其主者，宦官曰：「屬河南縣。」促令召貫至，奏曰：「臣初不奉命，請詰稟命者。」帝曰：「卿之所部，反問他人，何也？」命下府獄，府吏榜笞，促令伏款。翌日，傳詔殺之。郭崇韜奏曰：「貫別無贓狀，橋道不修，法未當死。」莊宗怒曰：「母后靈駕將發，天子車輿往來，橋道不修，是誰之過也？」崇韜奏曰：「貫縱有死罪，俟款狀上奏，所司議讞，以朝典行之，死當未晚。今以萬乘之尊，怒一縣令，俾天下人言陛下使法不公矣！」莊宗曰：「既卿所愛，任卿裁決。」因投袂入宮。崇韜從而論列，莊宗自闔殿門，不得入。即令伏法，曝屍於府門，寃痛之聲，聞於遠邇。<span class="jiazhu">永樂大典卷五千六百七十八。</span></p>
<p class="em2" id="p13"><a class="gg-link" href="#p13" onclick="return changeColor(this);"></a>淳于晏，<span class="jiazhu">案：以下有闕文。</span>以明經登第，自霍彥威為小校，晏寄食于門下。彥威嘗因兵敗，獨脫其身，左右莫有從者，惟晏杖劍從之，徒步草莽，自是彥威高其義，相得甚歡。及歷數鎮，皆為從事，軍府之事，至于私門，事無巨細，皆取決于晏，雖為幕賓，有若家宰。爾後公侯門客，往往效之，時謂之「效淳」。故彥威所至稱治，由晏之力也<span class="jiaozhusup">淳于晏傳原無，據殿本、劉本補。影庫本批校云：「張格傳前尚有淳于晏傳一篇，脫落未寫。」殿本當係據大典原文增補，劉本則依據殿本增補。冊府卷七二五、卷八０四淳于晏下有「登州人」三字。</span><span class="shadow dn jiaozhu" id="jiaozhu08" name="jiaozhu08">淳于晏……由晏之力也　淳于晏傳原無，據殿本、劉本補。影庫本批校云：「張格傳前尚有淳于晏傳一篇，脫落未寫。」殿本當係據大典原文增補，劉本則依據殿本增補。冊府卷七二五、卷八０四淳于晏下有「登州人」三字。</span>。</p>
<p class="em2" id="p14"><a class="gg-link" href="#p14" onclick="return changeColor(this);"></a>張格，字承之，故宰相濬之子也。濬為梁祖所忌，潛遣人害於長水，格易姓名，流轉入蜀。<span class="jiazhu">案舊唐書張濬傳云：永寧縣吏葉彥者，張氏待之素厚，告格曰：「相公之禍不可免，郎君宜自為計。」濬曰：「留則併命，去或可免，冀存後嗣。」格拜辭而去，葉彥率義士三十人送渡漢江而旋。格由荊江上峽入蜀。</span>王建僭號，以格為宰相。格所生母，當濬之遇害，潛匿於民間，落髮為尼，流浪於函、洛。王建聞之，潛使人迎之入蜀，賜紫，加號慈福大師。及建卒，蜀人以格為山陵使，格有難色，未幾得罪，出為茂州刺史，偽制責詞云：「送往辭命，不忠也；喪母匿喪，非孝也。」王衍嗣偽位後數年，復用為宰相。同光末，蜀平，格至洛陽，<span class="jiazhu">案舊唐書云：任圜攜格還洛，格感葉彥之惠，訪之，身已歿，厚卹其家。又考張濬第三子仕吳，改名李儼，見九國志。</span>授太子賓客。任圜愛其才，奏為三司副使，尋卒於位。格有文章，明吏事，時頗稱之。<span class="jiazhu">永樂大典卷六千三百五十。</span></p>
<p class="em2" id="p15"><a class="gg-link" href="#p15" onclick="return changeColor(this);"></a>許寂，字閑閑。祖祕，名聞會稽。寂少有山水之好，汎覽經史，窮三式，<span class="jiazhu">三式，疑有舛誤。考冊府元龜亦作「三式」，今姑仍其舊，附識於此。(影庫本粘籤)</span>尤明易象。<span class="jiazhu">案太平廣記云：寂學易于晉徵君。(舊五代史考異)</span>久棲四明山，不干時譽。昭宗聞其名，徵赴闕，召對於內殿。會昭宗方與伶人調品篳篥，事訖，方命坐賜果，問易義。既退，寂謂人曰：「君淫在聲，不在政矣。寂聞君人者，將昭德塞違，以臨照百官，百官或象之。今不厭賤事，自求其工，君道替矣。」尋請還山，寓居於江陵，以茹芝絕粒，自適其性。天祐末，節度使趙匡凝昆季深禮遇之，師授保養之道。唐末，除諫官，不起，漢南謂之徵君。梁攻襄陽，匡凝兄弟棄鎮奔蜀，寂偕行。歲餘，蜀主王建待以師禮，位至蜀相。同光末，平蜀，與王衍俱從于東，授工部尚書致仕，卜居于洛。時寂已年高，精彩猶健，沖漠寡言，時蜀語云「可怪可怪」<span class="jiaozhusup">殿本、劉本、冊府卷七八四「蜀」作「獨」。</span><span class="shadow dn jiaozhu" id="jiaozhu09" name="jiaozhu09">時蜀語云　殿本、劉本、冊府卷七八四「蜀」作「獨」。</span>，人莫知其際。清泰三年六月卒，時年八十餘。子孫位至省郎。</p>
<p class="em2" id="p16"><a class="gg-link" href="#p16" onclick="return changeColor(this);"></a>同光時，以方術著者，又有僧誠惠。<span class="jiazhu">永樂大典卷一萬六百二十五。　　誠惠，係許寂附傳，永樂大典割截分載，今仍為連綴，以仍其舊。(影庫本粘籤)</span>誠惠初於五臺山出家，能修戒律，稱通皮、骨、肉三命，人初歸向，聲名漸遠，四方供饋，不遠千里而至者眾矣。自云能役使毒龍，可致風雨，其徒號曰降龍大師。京師旱，莊宗迎至洛下，親拜之，六宮參禮，士庶瞻仰，謂朝夕可致甘澤。禱祝數旬，略無徵應。或謂官以祈雨無驗，將加焚燎，誠惠懼而遁去。及卒，賜號法雨大師，塔曰慈雲之塔。<span class="jiazhu">永樂大典卷九百二十五。</span></p>
<p class="em2" id="p17"><a class="gg-link" href="#p17" onclick="return changeColor(this);"></a>周玄豹者，<span class="jiazhu">周玄豹，錦繡萬花谷作「崔玄豹」，係傳寫之訛。考歐陽史、通鑑俱作「周」，今仍其舊。(影庫本粘籤)</span>本燕人，世為從事。玄豹少為僧，其師有知人之鑒，從遊十年餘，苦辛無憚，師知其可教，遂以袁、許之術授之。大略狀人形貌，比諸龜魚禽獸，目視臆斷，咸造其理。及還鄉，遂歸俗。初，盧程寄褐遊燕，與同志二人謁焉。玄豹謂鄉人張殷袞曰：「適二君子，明年花發，俱為故人，唯彼道士，佗年甚貴。」至來歲，二子果卒。又二十年，盧程登庸於鄴下。玄豹歸晉陽，張承業信重之，言事數中。承業俾明宗易衣列於諸校之下，以佗人詐之，而玄豹指明宗於末綴言曰：「骨法非內衙太保歟！」<span class="jiazhu">案：以上疑有脫誤。北夢瑣言作骨法非常，此為內衙太保乎！</span>咸伏其異。或問明宗之福壽，惟云末後為鎮州節度使，時明宗為內衙都校，纔兼州牧而已。昭懿皇后夏氏方侍巾櫛，偶忤旨，大為明宗檟楚。玄豹見之曰：「此人有藩侯夫人之位，當生貴子。」明宗赫怒因解，後其言果驗。太原判官司馬揆謁玄豹，謂揆曰：「公五日之中，奉使萬里，未見迴期。」揆數日後，因酒酣，為衣領扼之而卒。莊宗署玄豹北京巡官。明宗即位之明年，一日謂侍臣曰：「方士周玄豹，昔曾言朕諸事有徵，可詔北京津置赴闕。」趙鳳奏曰：「袁、許之事，玄豹所長者，以陛下貴不可言，今既驗矣，餘無可問。若詔赴闕下，則奔競之徒，爭問吉凶，恐近於妖惑。」乃止。令以金帛厚賜之，授光祿卿致仕。尋卒於太原，年八十餘。<span class="jiazhu">永樂大典卷八千九百九十七。</span></p>
</div></body></html>