<?xml version='1.0' encoding='utf-8'?>
<html lang="zh-Hant" xml:lang="zh-Hant" xmlns="http://www.w3.org/1999/xhtml"><head><meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/><title id="toc_1">舊五代史-卷一百三十九·志一·天文志</title><script src="../Styles/main.js" type="text/javascript"></script></head><body><div id="text">
<div class="section" id="title-0"><h1>天文志</h1><hr/></div>
<p class="jiazhu" id="p0"><a class="gg-link" href="#p0" onclick="return changeColor(this);"></a>案：薛史天文志序，永樂大典原闕，然其日食、星變諸門，事蹟具存，較歐陽史司天考為詳備。今考五代會要所載星變、物異諸門，與司天考互有詳略。蓋五代典章散佚，各記所聞，未能畫一也。參考諸書，當以薛史為得其實焉。</p>
<div class="section" id="title-1"><h2>日食</h2></div>
<p class="em2" id="p1"><a class="gg-link" href="#p1" onclick="return changeColor(this);"></a>梁太祖乾化元年，<span class="jiazhu">元年，原本作「五年」，考乾化無五年，通鑑、歐陽史俱作「元年」，今改正。(影庫本粘籤)</span>正月丙戌朔，日有蝕之。時言事諸臣，多引漢高祖末年日蝕於歲首，太祖甚惡之，於是素服避正殿，百官各守本司。是日，有司奏：「雲初陰晦，事同不蝕。」百僚奉表稱賀。</p>
<p class="em2" id="p2"><a class="gg-link" href="#p2" onclick="return changeColor(this);"></a>末帝龍德三年，十月辛未朔，日有蝕之。</p>
<p class="em2" id="p3"><a class="gg-link" href="#p3" onclick="return changeColor(this);"></a>唐莊宗同光三年，四月癸亥朔，時有司奏：「日蝕在卯，主歲大旱。」</p>
<p class="em2" id="p4"><a class="gg-link" href="#p4" onclick="return changeColor(this);"></a>明宗天成元年，八月乙酉朔，日有蝕之。</p>
<p class="em2" id="p5"><a class="gg-link" href="#p5" onclick="return changeColor(this);"></a>二年，八月己卯朔，日有蝕之。</p>
<p class="em2" id="p6"><a class="gg-link" href="#p6" onclick="return changeColor(this);"></a>三年，二月丁丑朔，日食。其日陰雲不見，百官稱賀。</p>
<p class="em2" id="p7"><a class="gg-link" href="#p7" onclick="return changeColor(this);"></a>長興元年，六月癸巳朔，日食。其日陰冥不見，至夕大雨。</p>
<p class="em2" id="p8"><a class="gg-link" href="#p8" onclick="return changeColor(this);"></a>二年，十一月甲申朔，先是，司天奏：「朔日合蝕二分，伏緣所蝕微少，太陽光影相鑠，伏恐不辨虧闕，請其日不入閤，百官守司。」從之。</p>
<p class="em2" id="p9"><a class="gg-link" href="#p9" onclick="return changeColor(this);"></a>晉高祖天福二年，正月乙卯，先是，司天奏：「正月二日，太陽虧蝕，宜避正殿，開諸營門，蓋藏兵器，半月不宜用軍。」是日太陽虧，十分內食三分，在尾宿十七度。日出東方，以帶蝕三分，漸生，至卯時復滿。</p>
<p class="em2" id="p10"><a class="gg-link" href="#p10" onclick="return changeColor(this);"></a>三年，正月戊申朔，司天先奏，其日日蝕。至是日不蝕，內外稱賀。</p>
<p class="em2" id="p11"><a class="gg-link" href="#p11" onclick="return changeColor(this);"></a>四年，七月庚子朔，時中書門下奏：「謹按舊禮：日有變，天子素服避正殿，太史以所司救日於社，陳五兵、五鼓、五麾，東戟西矛，南弩<span class="jiazhu">南弩，原本作「西弩」，今據五代會要改正。(影庫本粘籤)</span>北楯，中央置鼓，服從其位，百職廢務，素服守司，重列于庭，每等異位，向日而立，明復而止。今所司法物，咸不能具，去歲正旦日蝕，唯謹藏兵仗，皇帝避正殿素食，百官守司。今且欲依近禮施行。」從之。</p>
<p class="em2" id="p12"><a class="gg-link" href="#p12" onclick="return changeColor(this);"></a>七年，四月甲寅朔，<span class="jiazhu">「甲寅朔」下原本疑有脫文，今無別本可考，姑仍其舊。(影庫本粘籤)</span>是日百官守司，太陽不蝕，上表稱賀。</p>
<p class="em2" id="p13"><a class="gg-link" href="#p13" onclick="return changeColor(this);"></a>八年，四月戊申朔，<span class="jiaozhusup">「年四」二字原無，據會要卷一０、文獻通考卷二八三補。按二十史朔閏表，晉天福七年八月為壬子朔，八年四月為戊申朔。</span>日有蝕之。</p>
<p class="em2" id="p14"><a class="gg-link" href="#p14" onclick="return changeColor(this);"></a>少帝開運元年，九月庚午朔，日有蝕之。</p>
<p class="em2" id="p15"><a class="gg-link" href="#p15" onclick="return changeColor(this);"></a>二年，八月甲子朔，日有蝕之。</p>
<p class="em2" id="p16"><a class="gg-link" href="#p16" onclick="return changeColor(this);"></a>三年，二月壬戌朔，<span class="jiaozhusup">「二月」原作「三月」，據會要卷一０、文獻通考卷二八三、本書卷八四晉少帝紀改。按二十史朔閏表，開運三年二月為壬戌朔，三月為壬辰朔。</span>日有蝕之。</p>
<p class="em2" id="p17"><a class="gg-link" href="#p17" onclick="return changeColor(this);"></a>漢隱帝乾祐三年，十一月甲子朔，日有蝕之。</p>
<p class="em2" id="p18"><a class="gg-link" href="#p18" onclick="return changeColor(this);"></a>周太祖廣順二年，四月丙戌朔，日有蝕之。</p>
<div class="section" id="title-2"><h3>月食</h3></div>
<p class="em2" id="p19"><a class="gg-link" href="#p19" onclick="return changeColor(this);"></a>梁太祖開平四年，十二月十四日夜，先是，司天奏：「是日月食，不宜用兵。」時王景仁方總大軍北伐，追之不及。至五年正月二日，果為後唐莊宗大敗於柏鄉。</p>
<p class="em2" id="p20"><a class="gg-link" href="#p20" onclick="return changeColor(this);"></a>唐莊宗同光三年，三月戊申，月食。九月甲辰，月食。</p>
<p class="em2" id="p21"><a class="gg-link" href="#p21" onclick="return changeColor(this);"></a>明宗天成三年，十二月乙卯，月食。</p>
<p class="em2" id="p22"><a class="gg-link" href="#p22" onclick="return changeColor(this);"></a>四年，六月癸丑望，月食。十二月庚戌，月食。</p>
<p class="em2" id="p23"><a class="gg-link" href="#p23" onclick="return changeColor(this);"></a>晉高祖天福二年，七月丙寅，月食。</p>
<p class="em2" id="p24"><a class="gg-link" href="#p24" onclick="return changeColor(this);"></a>五年，十一月丁丑，月食鶉首之分。</p>
<p class="em2" id="p25"><a class="gg-link" href="#p25" onclick="return changeColor(this);"></a>少帝開運元年，三月戊子，月食。九月丙戌，月食。<span class="jiaozhusup">「元年」原作「二年」，據會要卷一０改。按二十史朔閏表，開運二年，三月丁酉朔，無戊子；九月甲午朔，無丙戌。開運元年，三月癸酉朔，戊子為十六日；九月庚午朔，丙戌為十七日。</span></p>
<p class="em2" id="p26"><a class="gg-link" href="#p26" onclick="return changeColor(this);"></a>漢高祖天福十二年，十二月乙未，月食。</p>
<p class="em2" id="p27"><a class="gg-link" href="#p27" onclick="return changeColor(this);"></a>周世宗顯德三年，正月戊申，月食。</p>
<p class="em2" id="p28"><a class="gg-link" href="#p28" onclick="return changeColor(this);"></a>五年，十一月辛未，月食。</p>
<div class="section" id="title-3"><h3>月暈</h3></div>
<p class="em2" id="p29"><a class="gg-link" href="#p29" onclick="return changeColor(this);"></a>唐明宗天成元年，十一月，月暈匝火、木。</p>
<div class="section" id="title-4"><h3>彗孛</h3></div>
<p class="em2" id="p30"><a class="gg-link" href="#p30" onclick="return changeColor(this);"></a>梁太祖乾化二年，四月甲戌夜，彗見於靈臺之西。</p>
<p class="em2" id="p31"><a class="gg-link" href="#p31" onclick="return changeColor(this);"></a>唐明宗天成三年，十月庚午夜，西南有孛，長丈餘，東南指，在牛宿五度。<span class="jiaozhusup">「牛」字原無，據會要卷一０、文獻通考卷二八六補。殿本、劉本作「在牛五度」。影庫本粘籤云：「在宿五度，『宿』字上當有闕字，今無別本可考，姑仍其舊，附識于此。」</span></p>
<p class="em2" id="p32"><a class="gg-link" href="#p32" onclick="return changeColor(this);"></a>末帝清泰三年，九月己丑，<span class="jiaozhusup">「己丑」原作「乙丑」，據會要卷一０、文獻通考卷二八六改。按二十史朔閏表，九月丁亥朔，無乙丑。</span>彗出虛、危，長尺餘，形細微，經天壘、哭星。</p>
<p class="em2" id="p33"><a class="gg-link" href="#p33" onclick="return changeColor(this);"></a>晉高祖天福六年，九月，有彗星長丈餘。</p>
<p class="em2" id="p34"><a class="gg-link" href="#p34" onclick="return changeColor(this);"></a>八年，十月庚戌夜，有彗見於東方，西指，尾長一丈，在角九度。</p>
<p class="em2" id="p35"><a class="gg-link" href="#p35" onclick="return changeColor(this);"></a>周太祖顯德三年，正月壬戌夜，有星孛於參角，其芒指於東南。</p>
<div class="section" id="title-5"><h3>五星凌犯</h3></div>
<p class="em2" id="p36"><a class="gg-link" href="#p36" onclick="return changeColor(this);"></a>梁太祖開平二年，正月乙亥，歲星犯月。</p>
<p class="em2" id="p37"><a class="gg-link" href="#p37" onclick="return changeColor(this);"></a>乾化二年，五月壬戌，<span class="jiaozhusup">會要卷一一、文獻通考卷二八九同。按二十史朔閏表，五月己卯朔，無壬戌。</span>熒惑犯心大星，去心四度，順行。占曰：「心為帝王之星。」其年六月五日，帝崩。<span class="jiazhu">案歐陽史：正月丙申，熒惑犯房第二星。與薛史異，五代會要與薛史同。</span></p>
<p class="em2" id="p38"><a class="gg-link" href="#p38" onclick="return changeColor(this);"></a>唐莊宗同光二年，八月戊子，熒惑犯星。</p>
<p class="em2" id="p39"><a class="gg-link" href="#p39" onclick="return changeColor(this);"></a>三年，三月丙申，熒惑犯上相。四月甲申，熒惑犯左執法。六月丙寅，歲犯右執法。九月己亥，熒惑在江東犯第一星。<span class="jiazhu">案歐陽史：九月丙辰，太白、歲相犯。薛史不載，疑有闕文。</span></p>
<p class="em2" id="p40"><a class="gg-link" href="#p40" onclick="return changeColor(this);"></a>明宗天成元年，八月癸卯，太白犯心大星。辛亥，熒惑犯上將。九月庚午，熒惑犯右執法。己卯，熒惑犯左執法。十月戊子，熒惑犯上相。十二月，熒惑犯氐。</p>
<p class="em2" id="p41"><a class="gg-link" href="#p41" onclick="return changeColor(this);"></a>二年，正月甲戌，熒惑、歲相犯。二月辛卯，熒惑犯鍵閉。三月，熒惑犯上相。六月辛丑，熒惑犯房。九月壬子，歲犯房。</p>
<p class="em2" id="p42"><a class="gg-link" href="#p42" onclick="return changeColor(this);"></a>三年，正月壬申，太白、熒惑合於奎。閏八月癸卯，<span class="jiaozhusup">「閏」字原無，據文獻通考卷二八九補。按二十史朔閏表，八月癸酉朔，無癸卯。閏八月為癸卯朔。</span>熒惑犯上將。乙卯，熒惑犯右執法。庚午，太白犯左執法。九月庚辰，鎮、歲合於箕。辛巳，太白、熒惑合於軫。十二月壬寅，熒惑犯房，太白、歲相犯於斗。</p>
<p class="em2" id="p43"><a class="gg-link" href="#p43" onclick="return changeColor(this);"></a>四年，三月壬辰，歲犯牛。九月丙子，熒惑入哭星。</p>
<p class="em2" id="p44"><a class="gg-link" href="#p44" onclick="return changeColor(this);"></a>長興元年，六月乙卯，太白犯天罇。十一月壬戌，熒惑犯氐。十二月丙辰，熒惑犯天江。</p>
<p class="em2" id="p45"><a class="gg-link" href="#p45" onclick="return changeColor(this);"></a>二年，正月乙亥，太白犯羽林。四月甲寅，熒惑犯羽林。八月，辰犯端門。十一月丙戌，太白犯鍵閉。<span class="jiaozhusup">「閉」字原無，據文獻通考卷二八九補。</span></p>
<p class="em2" id="p46"><a class="gg-link" href="#p46" onclick="return changeColor(this);"></a>三年，四月庚辰，熒惑犯積尸。九月庚寅，太白犯哭星。十一月己亥，太白犯壁壘。</p>
<p class="em2" id="p47"><a class="gg-link" href="#p47" onclick="return changeColor(this);"></a>四年，八月己未，五鼓三籌，熒惑近天高星，歲星近司怪，太白近軒轅大星。<span class="jiazhu">案歐陽史：九月辛巳，太白犯右執法。薛史不載。</span></p>
<p class="em2" id="p48"><a class="gg-link" href="#p48" onclick="return changeColor(this);"></a>末帝清泰元年，六月甲戌，太白犯右執法。</p>
<p class="em2" id="p49"><a class="gg-link" href="#p49" onclick="return changeColor(this);"></a>晉天福元年，三月壬子，熒惑犯積尸。</p>
<p class="em2" id="p50"><a class="gg-link" href="#p50" onclick="return changeColor(this);"></a>四年，四月辛巳，太白犯東井北轅。甲申，太白犯五諸侯。五月丁未，太白犯輿鬼中星。</p>
<p class="em2" id="p51"><a class="gg-link" href="#p51" onclick="return changeColor(this);"></a>六年，八月辛卯，太白犯軒轅。九月己卯，熒惑犯上將。</p>
<p class="em2" id="p52"><a class="gg-link" href="#p52" onclick="return changeColor(this);"></a>八年，八月丙子，熒惑犯右掖。十月丙辰，熒惑犯進賢。</p>
<p class="em2" id="p53"><a class="gg-link" href="#p53" onclick="return changeColor(this);"></a>開運元年，二月壬戌，太白犯昴。己巳，熒惑犯天鑰。四月丁巳，太白犯五諸侯。七月甲申，太白犯東井。八月甲辰，熒惑入南斗。十月壬戌，熒惑犯哭星。<span class="jiazhu">案：此條歐陽史不載。</span>十二月，太白犯辰。</p>
<p class="em2" id="p54"><a class="gg-link" href="#p54" onclick="return changeColor(this);"></a>二年，八月甲戌，歲犯東井。九月甲寅，太白犯南斗魁。十一月甲午朔，太白犯哭星。</p>
<p class="em2" id="p55"><a class="gg-link" href="#p55" onclick="return changeColor(this);"></a>漢天福十二年，十月己丑，太白犯亢距星。</p>
<p class="em2" id="p56"><a class="gg-link" href="#p56" onclick="return changeColor(this);"></a>乾祐元年，八月己丑，鎮星入太微西垣。戊戌，歲犯右執法。十月丁丑，歲犯左執法。</p>
<p class="em2" id="p57"><a class="gg-link" href="#p57" onclick="return changeColor(this);"></a>二年，九月壬寅，太白犯右執法。庚戌，太白犯鎮。丁卯，太白犯歲。十一月，鎮星始出太微之左掖門。自元年八月己丑，鎮星入太微垣，犯上將、左右執法、內屏、謁者，勾己<span class="jiazhu">案：原本作「旬已」，今從歐陽史改正。</span>往來，凡四百四十三日方出左掖。</p>
<p class="em2" id="p58"><a class="gg-link" href="#p58" onclick="return changeColor(this);"></a>三年，六月乙卯，鎮犯左掖。七月甲申，熒惑犯司怪。八月癸卯，太白犯房。庚戌，太白犯心大星。十月辛酉，太白犯歲。</p>
<p class="em2" id="p59"><a class="gg-link" href="#p59" onclick="return changeColor(this);"></a>周廣順元年，二月丁巳，歲犯咸池。己未，熒惑犯五諸侯。三月甲子，歲守心。己卯，熒惑犯鬼。壬午，熒惑犯天尸。四月甲午，歲犯鈎鈐。</p>
<p class="em2" id="p60"><a class="gg-link" href="#p60" onclick="return changeColor(this);"></a>二年七月，熒惑犯井鉞。八月乙未，熒惑犯天罇。九月辛酉，熒惑犯鬼。庚辰，<span class="jiaozhusup">原作「庚戌」，據文獻通考卷二八九改。按二十史朔閏表，廣順二年九月甲寅朔，無庚戌。</span>熒惑掩右執法。十月壬辰，太白犯進賢。</p>
<p class="em2" id="p61"><a class="gg-link" href="#p61" onclick="return changeColor(this);"></a>三年，四月乙丑，熒惑犯靈臺。五月辛巳，<span class="jiaozhusup">原作「五年」，據殿本及歐陽史卷五九司天考第二改。按廣順無五年，文獻通考卷二八九亦作「五月」。</span>熒惑犯上將。</p>
<p class="em2" id="p62"><a class="gg-link" href="#p62" onclick="return changeColor(this);"></a>顯德六年，六月庚子，熒惑與心大星合度，光芒相射。先是，熒惑勾己于房、心間，凡數月，至是與心大星合度，是夜順行。<span class="jiazhu">案：此條歐陽史不載。</span></p>
<div class="section" id="title-6"><h3>星晝見</h3></div>
<p class="em2" id="p63"><a class="gg-link" href="#p63" onclick="return changeColor(this);"></a>唐同光三年，六月己巳，太白晝見。</p>
<p class="em2" id="p64"><a class="gg-link" href="#p64" onclick="return changeColor(this);"></a>天成元年，七月庚申，太白晝見。</p>
<p class="em2" id="p65"><a class="gg-link" href="#p65" onclick="return changeColor(this);"></a>長興二年，五月己亥，<span class="jiaozhusup">殿本、劉本同。按二十史朔閏表，五月戊午朔，無己亥。歐陽史卷五九司天考第二作「癸亥」。</span>歲星晝見。<span class="jiazhu">案：歐陽史作癸亥，太白晝見。</span>閏五月己巳，<span class="jiaozhusup">殿本、劉本同。按二十史朔閏表，閏五月戊子朔，無己巳。歐陽史卷五九司天考第二作「乙巳」。</span>歲星晝見。八月戊子，<span class="jiaozhusup">殿本、劉本同。按二十史朔閏表，八月丙辰朔，無戊子。歐陽史卷五九司天考第二作「九月戊子」。</span>太白晝見。</p>
<p class="em2" id="p66"><a class="gg-link" href="#p66" onclick="return changeColor(this);"></a>三年，十月壬申，太白晝見。</p>
<p class="em2" id="p67"><a class="gg-link" href="#p67" onclick="return changeColor(this);"></a>四年，五月癸卯，太白晝見。</p>
<p class="em2" id="p68"><a class="gg-link" href="#p68" onclick="return changeColor(this);"></a>清泰元年，五月己未，太白晝見。</p>
<p class="em2" id="p69"><a class="gg-link" href="#p69" onclick="return changeColor(this);"></a>漢天福十二年，四月丙子，太白晝見。</p>
<p class="em2" id="p70"><a class="gg-link" href="#p70" onclick="return changeColor(this);"></a>乾祐二年，四月壬午，太白晝見。</p>
<p class="em2" id="p71"><a class="gg-link" href="#p71" onclick="return changeColor(this);"></a>周廣順二年，二月庚寅，太白經天。</p>
<div class="section" id="title-7"><h3>流星</h3></div>
<p class="em2" id="p72"><a class="gg-link" href="#p72" onclick="return changeColor(this);"></a>梁乾化元年，十一月甲辰，東方有流星如數升器，出畢宿口，曳光三丈餘，有聲如雷。</p>
<p class="em2" id="p73"><a class="gg-link" href="#p73" onclick="return changeColor(this);"></a>唐長興二年，九月丙戌夜，二鼓初，東北方有小流星入北斗魁滅。至五鼓初，西北方次北有流星，狀如半升器，初小後大，速流如奎滅。尾迹凝天，屈曲似雲而散，光明燭地。又東北有流星如大桃，出下台星，西北速流，至斗柄第三星旁滅。五鼓後至明，中天及四方有小流星百餘，流注交橫。</p>
<p class="em2" id="p74"><a class="gg-link" href="#p74" onclick="return changeColor(this);"></a>應順元年春，<span class="jiazhu">案：原本訛「廣順」，今據歐陽史改正。(舊五代史考異)</span>二月辛未夜，有大星如五升器，流於東北，有聲如雷。</p>
<p class="em2" id="p75"><a class="gg-link" href="#p75" onclick="return changeColor(this);"></a>清泰元年，九月辛丑夜，五鼓初，有大星如五斗器而南流，尾迹長數丈，亦赤色，移時盤屈如龍形，蹙縮如二鏵，相鬬而散。又一星稍小，東流，有尾迹，凝成白氣，食頃方散。</p>
<p class="em2" id="p76"><a class="gg-link" href="#p76" onclick="return changeColor(this);"></a>晉天福三年，三月壬申夜，四鼓後，東方有大流星，狀如三升器，其色白，長尺餘，屈曲流出河鼓星東三尺，流丈餘滅。</p>
<p class="em2" id="p77"><a class="gg-link" href="#p77" onclick="return changeColor(this);"></a>周顯德元年，正月庚寅，子夜後，東北有大星墜，有聲如雷，牛馬震駭，六街鼓人方寐而驚，以為曉鼓，乃齊伐鼓以應之，至曙方知之。三月，高平之役，戰之前夕，有大流星如日，流行數丈，墜於賊營之所。</p>
<div class="section" id="title-8"><h3>雲氣</h3></div>
<p class="em2" id="p78"><a class="gg-link" href="#p78" onclick="return changeColor(this);"></a>梁開平二年，三月丁丑夜，月有蒼白暈，又有白氣如人形十餘，皆東向，出於暈內。九月乙酉，平旦，西方有氣如人形甚眾，皆若俯伏之狀，經刻乃散。</p>
<p class="em2" id="p79"><a class="gg-link" href="#p79" onclick="return changeColor(this);"></a>唐同光二年，日有背氣，凡十二。</p>
<p class="em2" id="p80"><a class="gg-link" href="#p80" onclick="return changeColor(this);"></a>三年，九月丁未夜，<span class="jiaozhusup">「夜」字原無，據殿本及會要卷一一補。本書卷三三唐莊宗紀作「丁未夕」。</span>遍天陰雲，北方有聲如雷，四面雞雉皆雊，俗謂之「天狗落」。是歲，日有背氣，凡十三。是月，司天監奏：「自七月三日陰雲大雨，至九月十八日後方晴，三辰行度<span class="jiazhu">行度，原本作「在度」，今從五代會要改正。(影庫本粘籤)</span>災祥，數日不見。」閏十二月庚午，<span class="jiaozhusup">殿本、劉本同。按二十史朔閏表，閏十二月己丑朔，無庚午。</span>日有黑氣，似日，交相錯磨，測在室十度。</p>
<p class="em2" id="p81"><a class="gg-link" href="#p81" onclick="return changeColor(this);"></a>天成二年，十二月壬辰，西南有赤氣，如火燄燄，約二千里。占者云：「不出二年，其下當有大兵。」</p>
<p class="em2" id="p82"><a class="gg-link" href="#p82" onclick="return changeColor(this);"></a>長興三年，六月，司天監奏：「自月初至月終，每夜陰雲蔽天，不辨星月。」</p>
<p class="em2" id="p83"><a class="gg-link" href="#p83" onclick="return changeColor(this);"></a>應順元年，四月九日，白虹貫日，是時閔帝遇害。</p>
<p class="em2" id="p84"><a class="gg-link" href="#p84" onclick="return changeColor(this);"></a>晉天福初，高祖將建義於太原，日傍多有五色雲，如蓮芰之狀。</p>
<p class="em2" id="p85"><a class="gg-link" href="#p85" onclick="return changeColor(this);"></a>二年，正月丙辰，一鼓初，北方有赤氣，向西至戌亥地，東北至丑地已來向北，闊三丈餘，狀如火光。赤氣內見紫微宮共北斗諸星，其氣乍明乍暗。至三點後，後有白氣數條，相次西行，直至三鼓後散。</p>
<p class="em2" id="p86"><a class="gg-link" href="#p86" onclick="return changeColor(this);"></a>漢乾祐二年，十二月，日暈三重，上有背氣。</p>
<p class="em2" id="p87"><a class="gg-link" href="#p87" onclick="return changeColor(this);"></a>周顯德三年，十二月庚午，白虹貫日，氣暈勾環。<span class="jiazhu">永樂大典卷三千二百七。</span></p>
<p class="em2" id="p88"><a class="gg-link" href="#p88" onclick="return changeColor(this);"></a>周顯德三年，十二月庚午，白虹貫日，氣暈勾環。<span class="jiazhu">永樂大典卷三千二百七。</span></p>
</div></body></html>