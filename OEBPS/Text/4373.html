<?xml version='1.0' encoding='utf-8'?>
<html lang="zh-Hant" xml:lang="zh-Hant" xmlns="http://www.w3.org/1999/xhtml"><head><meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/><title id="toc_1">舊五代史-卷二·梁書二·太祖紀第二</title><script src="../Styles/main.js" type="text/javascript"></script></head><body><div id="text">
<div class="section" id="title-0"><h1>太祖紀第二</h1><hr/></div>
<p class="em2" id="p0"><a class="gg-link" href="#p0" onclick="return changeColor(this);"></a>光化元年正月，帝遣葛從周統諸將略地於山東，遂次于邢、洺。</p>
<p class="em2" id="p1"><a class="gg-link" href="#p1" onclick="return changeColor(this);"></a>三月，昭宗以帝兼領天平軍節度使，餘如故。<span class="jiazhu">【案舊唐書：光化元年正月，朱全忠遣判官韋震奏事，求兼領鄆州。薛史作三月事，蓋奏事在正月，制下在三月也。歐陽史及通鑑俱從薛史。】</span></p>
<p class="em2" id="p2"><a class="gg-link" href="#p2" onclick="return changeColor(this);"></a>四月，滄州節度使盧廷彥為燕軍所攻<span class="jiaozhusup">殿本、劉本、冊府卷一八七同。舊唐書卷二０昭宗紀、新唐書卷一０昭宗紀、通鑑卷二六一作盧彥威。</span><span class="shadow dn jiaozhu" id="jiaozhu00" name="jiaozhu00">盧廷彥　殿本、劉本、冊府卷一八七同。舊唐書卷二０昭宗紀、新唐書卷一０昭宗紀、通鑑卷二六一作盧彥威。</span>，棄城奔於魏，魏人送於汴。是月，帝以大軍至鉅鹿，屯於城下，敗晉軍萬餘眾於青山口，俘馬千餘匹。丁卯，遣從周分兵攻洺州，斬刺史邢善益，擒將五十餘人。</p>
<p class="em2" id="p3"><a class="gg-link" href="#p3" onclick="return changeColor(this);"></a>五月己巳，邢州刺史馬師素棄城遁去。辛未，磁州刺史袁奉滔自剄而死。<span class="jiazhu">【磁州，原本作「惠州」，今從新唐書及通鑑改正。(影庫本粘籤)】</span>五日之內，連下三州。<span class="jiazhu">【案通鑑，朱全忠陷洺州在四月，陷邢州、磁州在五月，俱以薛史為據。新、舊唐書總繫於五月，歐陽史總繫於四月，皆非實錄。】</span>因以葛從周兼邢州昭義軍節度使留後，帝遂班師。是時，襄州節度使趙匡凝<span class="jiazhu">【案：趙匡凝，原本避宋諱作趙凝，今從新、舊唐書及歐陽史增「匡」字，後倣此。】</span>聞帝軍有清口之敗，密附於淮夷。</p>
<p class="em2" id="p4"><a class="gg-link" href="#p4" onclick="return changeColor(this);"></a>七月，帝遣氏叔琮率師伐之。未幾，其泌州刺史趙璠越墉來降，隨州刺史趙琳臨陣就擒<span class="jiaozhusup">明本冊府卷一八七同。殿本、劉本作趙匡琳。殿本考證云：「趙匡琳，原本沿宋諱作趙琳，今據新唐書增『匡』字。」按殘宋本冊府作趙璘，新唐書卷一０昭宗紀、通鑑卷二六一、本書卷一七趙匡凝傳均作趙匡璘。</span><span class="shadow dn jiaozhu" id="jiaozhu01" name="jiaozhu01">趙琳　明本冊府卷一八七同。殿本、劉本作趙匡琳。殿本考證云：「趙匡琳，原本沿宋諱作趙琳，今據新唐書增『匡』字。」按殘宋本冊府作趙璘，新唐書卷一０昭宗紀、通鑑卷二六一、本書卷一七趙匡凝傳均作趙匡璘。</span>。<span class="jiazhu">【案新唐書：七月丙申，朱全忠陷唐州，又陷隨州，執刺史趙匡璘。八月戊午，陷鄧州，執刺史國湘。通鑑從新唐書，與薛史詳略不同。舊唐書俱作七月。歐陽史以唐州為泌州，尚仍薛史之舊。】</span></p>
<p class="em2" id="p5"><a class="gg-link" href="#p5" onclick="return changeColor(this);"></a>二年正月，淮南楊行密舉全吳之眾，精甲五萬，以伐徐州，帝領大軍禦之。行密聞帝親征，乃收軍而退。時幽州節度使劉仁恭大舉蕃漢兵號十萬以伐魏，遂攻陷貝州，州民萬餘戶，無少長悉屠之。進攻魏州，魏人來乞師，帝遣朱友倫、張存敬、李思安等先屯於內黃，<span class="jiazhu">【案：舊唐書及通鑑俱以屯內黃為三月事，與薛史異。】</span>帝遂親征。</p>
<p class="em2" id="p6"><a class="gg-link" href="#p6" onclick="return changeColor(this);"></a>三月，與燕軍戰於內黃北，燕軍大敗，殺二萬餘眾，奪馬二千餘匹，擒都將單無敵已下七十餘人。<span class="jiazhu">【案通鑑：單可及，幽州驍將，號單無敵。舊唐書作生擒單可及，薛史梁紀作單無敵，蓋仍當時軍檄之文也。】</span>是月，葛從周自山東領其部眾，馳以救魏。翼日乘勝，諸將張存敬以下連破八寨，遂逐燕軍，北至於臨清，擁其殘寇於御河，溺死者甚眾。仁恭奔於滄州。</p>
<p class="em2" id="p7"><a class="gg-link" href="#p7" onclick="return changeColor(this);"></a>六月，帝表丁會為潞州節度使，以李罕之疾亟故也。又遣葛從周由固鎮路入於潞州，以援丁會。<span class="jiazhu">【案：自「六月帝表丁會」至此，又見通鑑考異。】</span></p>
<p class="em2" id="p8"><a class="gg-link" href="#p8" onclick="return changeColor(this);"></a>七月壬辰朔，海州陳漢賓擁所部三千奔於淮南。戊戌，晉人陷澤州。帝遣召葛從周於潞，留賀德倫以守之。未幾，德倫為晉人所逼，遂棄潞而歸，繇是潞州復為晉人所有。<span class="jiazhu">【案新唐書：八月，李克用陷澤、潞、懷三州。與薛史異。通鑑從新唐書作八月，歐陽史從薛史作七月。】</span></p>
<p class="em2" id="p9"><a class="gg-link" href="#p9" onclick="return changeColor(this);"></a>十一月，陝州都將朱簡殺留後李璠，自稱留後，送欵於帝。</p>
<p class="em2" id="p10"><a class="gg-link" href="#p10" onclick="return changeColor(this);"></a>三年四月，遣葛從周以兗、鄆、滑、魏之師伐滄州。</p>
<p class="em2" id="p11"><a class="gg-link" href="#p11" onclick="return changeColor(this);"></a>五月庚寅，攻德州，拔之，梟刺史傅公和於城上。己亥，進攻浮陽。</p>
<p class="em2" id="p12"><a class="gg-link" href="#p12" onclick="return changeColor(this);"></a>六月，燕帥劉仁恭大舉來援，從周與諸將逆戰於乾寧軍老鵶隄，大破之，殺萬餘眾，俘其將佐馬慎交已下百餘人。既而以連雨，遂班師。</p>
<p class="em2" id="p13"><a class="gg-link" href="#p13" onclick="return changeColor(this);"></a>八月，河東遣李進通襲陷洺州，執刺史朱紹宗。帝遣葛從周自鄴縣渡漳水，屯于黃龍鎮，親領中軍涉洺而寨。晉人懼而宵遁，洺州復平。<span class="jiazhu">【案：收復洺州，通鑑作九月，舊唐書及歐陽史俱作八月。】</span></p>
<p class="em2" id="p14"><a class="gg-link" href="#p14" onclick="return changeColor(this);"></a>九月，帝以仁恭、進通之入寇也，皆繇鎮、定為其囊橐，即以葛從周為上將以伐鎮州。遂攻下臨城，渡滹沱以環其城。帝領親軍繼至，鎮帥王鎔懼，納質請盟，仍獻文繒二十萬以犒戎士，帝許之。</p>
<p class="em2" id="p15"><a class="gg-link" href="#p15" onclick="return changeColor(this);"></a>十月，晉人以帝宿兵於趙，遂南下大行，急攻河陽，留後侯言與都將閻寶力戰固守，僅而獲全。</p>
<p class="em2" id="p16"><a class="gg-link" href="#p16" onclick="return changeColor(this);"></a>十一月，以張存敬為上將，自甘陵發軍，北侵幽、薊，連拔瀛、莫二郡，<span class="jiazhu">【案新唐書昭宗紀：九月甲寅，朱全忠陷瀛州。十月丙寅，陷景州。辛酉，陷莫州。辛巳，陷祁州。通鑑與新唐書同，舊唐書俱作九月事，薛史又俱作十一月事，前後互異。】</span>遂移軍以攻中山。定帥王郜以精甲二萬戰於懷德亭，盡殪之。郜懼，奔於太原。遲明，大軍集於城下，郜季父處直持印鑰乞降，亦以繒帛三十萬為獻，帝即以處直代郜領其鎮焉。是月，燕人劉守光赴援中山，寨於易水之上，繼為康懷英、張存敬等所敗，斬獲甚眾。繇是河朔知懼，皆弭伏焉。</p>
<p class="em2" id="p17"><a class="gg-link" href="#p17" onclick="return changeColor(this);"></a>是歲，唐左軍中尉劉季述幽昭宗於東宮內，立皇子德王裕為帝，仍遣其養子希度來言，願以唐之神器輸於帝。帝時方在河朔，聞之，遽還於汴，大計未決。<span class="jiazhu">【案：通鑑考異引唐補紀，謂全忠初與季述通謀，後乃改計。今考新、舊唐書皆不載此事，薛史亦不取。】</span>會李振自長安使迴，因言於帝曰：「夫豎刁、伊戾之亂，所以資霸者之事也。今閹豎幽辱天子，王不能討，無以令諸侯。」帝悟，因請振復使於長安，與時宰潛謀反正。<span class="jiazhu">【案：自「季述幽昭宗」至此，亦見通鑑考異，惟字句稍有刪節。】</span></p>
<p class="em2" id="p18"><a class="gg-link" href="#p18" onclick="return changeColor(this);"></a>天復元年正月乙酉朔，<span class="jiazhu">【案：天復元年正月，當從舊唐書作甲申朔。考光化三年十二月為乙卯朔，天復元年二月為甲寅朔。舊唐書作癸未夜，孫德昭等以兵攻劉季述、王仲先。通鑑作德昭等謀以除夜伏兵俟之。以癸未為除夜，則正朔斷為甲申也。通鑑從薛史作乙酉朔，疑誤。】</span>唐宰相崔胤潛使人以帝密旨告於侍衞軍將孫德昭已下，令誅左右中尉劉季述、王仲先等，即時迎昭宗於東內，御樓反正。癸巳，降制進封帝為梁王，酬反正之功也。<span class="jiazhu">【案舊唐書：二月，制以全忠檢校太師、守中書令，進封梁王。新唐書：二月辛未，封全忠為梁王。與薛史月日先後不同，詳見通鑑考異。】</span>昭宗之廢也，汴之邸吏程巖牽昭宗衣下殿。帝聞之，召巖至汴，折其足，送於長安，杖殺之。是時，河中節度使王珂結援於太原，帝怒，遣大將張存敬率將涉河，繇含山路鼓行而進。戊申，攻下絳州。壬子，晉州刺史張漢瑜舉郡來降，帝即以大將侯言權領晉州，何絪權領絳州，晉、絳平。己未<span class="jiaozhusup">殿本、劉本、冊府卷一八七同。按「己未」前當有「二月」二字。據二十史朔閏表，天復元年二月甲寅朔，己未為二月初六。通鑑卷二六二記本條事亦在二月。</span><span class="shadow dn jiaozhu" id="jiaozhu02" name="jiaozhu02">己未　殿本、劉本、冊府卷一八七同。按「己未」前當有「二月」二字。據二十史朔閏表，天復元年二月甲寅朔，己未為二月初六。通鑑卷二六二記本條事亦在二月。</span>，大軍至河中，存敬命繚其垣而攻之。壬戌，蒲人颺素幡以請降。庚午，帝至河中，以張存敬權領河中軍府事，河中平，帝乃東還。是月，李克用遣牙將張特來聘，請尋舊好，帝亦遣使報命。</p>
<p class="em2" id="p19"><a class="gg-link" href="#p19" onclick="return changeColor(this);"></a>三月癸未朔，帝歸自河中。是月，遣大將賀德倫、氏叔琮領大軍以伐太原，<span class="jiazhu">【氏叔琮，原本作「氏叔琮」，今據列傳改正。(影庫本粘籤)】</span>叔琮等自太行路入，魏博都將張文恭自磁州新口入，葛從周以兗、鄆之眾自土門路入，洺州刺史張歸厚以本軍自馬嶺入，定州刺史王處直以本軍自飛狐入，<span class="jiazhu">【案：原本闕「王處直」三字，今據通鑑增入。】</span>晉州侯言自陰地入。澤州刺史李存璋棄郡奔歸太原。叔琮引軍逼潞州，節度使孟遷乞降。河東屯將李審建、王周領步軍一萬、騎二千詣叔琮歸命，乃進軍趨太原。</p>
<p class="em2" id="p20"><a class="gg-link" href="#p20" onclick="return changeColor(this);"></a>四月乙卯，大軍出石會關，營於洞渦驛。都將白奉國自井陘入，收承天軍。張歸厚引兵至遼州，刺史張鄂迎降。氏叔琮即日與諸軍至晉陽城下<span class="jiaozhusup">「晉」字原無，冊府卷一八七同，據劉本、彭校及本書卷一六葛從周傳、通鑑卷二六二補。按晉陽屬太原府，見新唐書卷三九地理志。</span><span class="shadow dn jiaozhu" id="jiaozhu03" name="jiaozhu03">晉陽　「晉」字原無，冊府卷一八七同，據劉本、彭校及本書卷一六葛從周傳、通鑑卷二六二補。按晉陽屬太原府，見新唐書卷三九地理志。</span>，城中雖時出精騎來戰，然危蹙已甚，將謀遁矣。會叔琮以芻糧不給，遂班師。<span class="jiazhu">【案舊唐書：四月癸丑朔，汴軍大舉攻太原。據薛史，則汴人伐太原自在三月也。新唐書云：三月辛亥，昭義軍節度使孟遷叛附於朱全忠。四月壬子，全忠陷沁、澤二州。丁巳，儀州刺史張鄂叛附於全忠。大略與薛史同，惟旋師之期，薛史梁紀作四月，唐紀作五月，微有互異。歐陽史作三月旋師，誤。】</span></p>
<p class="em2" id="p21"><a class="gg-link" href="#p21" onclick="return changeColor(this);"></a>五月癸卯，昭宗以帝兼領護國軍節度使、河中尹。</p>
<p class="em2" id="p22"><a class="gg-link" href="#p22" onclick="return changeColor(this);"></a>六月庚申，帝發自大梁。<span class="jiazhu">【冊府元龜卷一百八十七。】</span>丁卯，視事於河中，以素服出郊，拜故節度使王重榮墓。尋辟其子瓚為節度判官，請故相張濬為重榮撰碑。帝自中和初歸唐，首依重榮，至是思其舊德，故恩禮若是。<span class="jiazhu">【永樂大典卷二千七百九十五。】</span></p>
<p class="em2" id="p23"><a class="gg-link" href="#p23" onclick="return changeColor(this);"></a>七月甲寅，帝東還梁邸。</p>
<p class="em2" id="p24"><a class="gg-link" href="#p24" onclick="return changeColor(this);"></a>十月戊戌，奉密詔赴長安。是時，朝廷既誅劉季述，以韓全誨、張弘彥為兩軍中尉，袁易簡、周敬容為樞密使。是時軍國大政，專委宰相崔胤，每事裁抑宦官，宦官側目。胤一日於便殿奏，欲盡去之，全誨等屬垣聞之，嘗於昭宗前祈哀自訴。自是昭宗勅胤，每有密奏，令進囊封。全誨等乃訪京城美婦人十數以進，使求宮中陰事，昭宗不悟，胤謀漸泄。中官視胤眥裂，以重賂甘言誘藩臣以為城社，時因讌聚，則相向流涕。時胤掌三司貨泉，全誨等教禁兵伺胤出，聚而呼譟，訴以冬衣減損，又於昭宗前訴之，昭宗不得已罷胤知政事。<span class="jiazhu">【案舊唐書：十一月壬子，出幸鳳翔。甲戌，崔胤責授朝散大夫、守工部尚書。新唐書亦作十一月甲戌，崔胤罷。是未幸鳳翔以前，崔胤未罷知政事也，與薛史異。】</span>胤怒，急召帝請以兵入輔，故有是行。戊申，行次河中。同州留後司馬鄴，華之幕吏也，舉郡來降。</p>
<p class="em2" id="p25"><a class="gg-link" href="#p25" onclick="return changeColor(this);"></a>辛亥<span class="jiaozhusup">殿本、劉本、冊府卷一八七同。按「辛亥」前當有「十一月」三字。據二十史朔閏表，天復元年十一月己酉朔，辛亥為十一月初三。舊唐書卷二０昭宗紀、通鑑卷二六二記本條事皆在十一月。</span><span class="shadow dn jiaozhu" id="jiaozhu04" name="jiaozhu04">辛亥　殿本、劉本、冊府卷一八七同。按「辛亥」前當有「十一月」三字。據二十史朔閏表，天復元年十一月己酉朔，辛亥為十一月初三。舊唐書卷二０昭宗紀、通鑑卷二六二記本條事皆在十一月。</span>，駐軍於渭濱，華帥韓建遣使奉牋納欵，<span class="jiazhu">【華帥，原本作「華師」，今據文改正。(影庫本粘籤)】</span>又以銀三萬兩助軍。是日行次零口。癸丑，聞長安亂，昭宗為閹官韓全誨等劫遷，西幸鳳翔，蓋避帝之兵鋒也。翼日，遂命旋師，夕次于赤水。乙卯，大軍集于華州城下，韓建惶駭失措，即以城降。丙辰，帝表建權知忠武軍事，促令赴任。<span class="jiazhu">【案：自「丙辰」至「促令赴任」，又見通鑑考異，與冊府元龜同。】</span>同、華二州平。是時，唐太子太師盧知猷等二百六十三人列狀請帝速請迎奉。己未，遂帥諸軍發自赤水。壬戌，次于咸陽。偵者云：「天子昨暮至岐山，旦日宋文通扈蹕入其闉矣。」是時，岐人遣大將符道昭領兵萬人屯於武功以拒帝，帝遣康懷英敗之，擄甲士六千餘眾。乙丑，次于岐山，文通遣使奉書自陳其失，<span class="jiazhu">【文通，原本作「文帝」，今據文改正。(影庫本粘籤)】</span>請帝入覲。丙辰<span class="jiaozhusup">殿本、劉本、冊府卷一八七同。通鑑卷二六二、新唐書卷一０昭宗紀作戊辰。</span><span class="shadow dn jiaozhu" id="jiaozhu05" name="jiaozhu05">丙辰　殿本、劉本、冊府卷一八七同。通鑑卷二六二、新唐書卷一０昭宗紀作戊辰。</span>，及岐闉，文通渝約，閉壁不獲通，復次于岐山。是時，昭宗累遣使齎朱書御札賜帝，遣帝收軍還本道，帝診之曰：「此必文通、全誨之謀也。」皆不奉詔。癸酉，飛章奉辭，且移軍北伐。乙亥，至邠州，節度使李繼徽舉城降。繼徽因請去文通所賜李姓，復本宗楊氏，又請納其孥以為質，帝皆從之，仍易其名曰崇本。邠州平。</p>
<p class="em2" id="p26"><a class="gg-link" href="#p26" onclick="return changeColor(this);"></a>己丑<span class="jiaozhusup">殿本、劉本、冊府卷一八七同。按「己丑」前當有「十二月」三字。據二十史朔閏表，天復元年十二月己卯朔，己丑為十二月十一日。通鑑卷二六二、舊唐書卷二０昭宗紀記本條事皆在十二月。</span><span class="shadow dn jiaozhu" id="jiaozhu06" name="jiaozhu06">己丑　殿本、劉本、冊府卷一八七同。按「己丑」前當有「十二月」三字。據二十史朔閏表，天復元年十二月己卯朔，己丑為十二月十一日。通鑑卷二六二、舊唐書卷二０昭宗紀記本條事皆在十二月。</span>，唐丞相崔胤、京兆尹鄭元規至華州，以速迎奉為請，許之。<span class="jiazhu">【案舊唐書：十二月己卯，崔胤至三原砦，與全忠謀攻鳳翔。通鑑作癸未，至三原。薛史又作己丑，與舊唐書異。】</span></p>
<p class="em2" id="p27"><a class="gg-link" href="#p27" onclick="return changeColor(this);"></a>二年正月，帝復次于武功，岐人堅壁不下，乃迴軍於河中。</p>
<p class="em2" id="p28"><a class="gg-link" href="#p28" onclick="return changeColor(this);"></a>二月，聞晉軍大舉南下，聲言來援鳳翔，帝遣朱友寧帥師會晉州刺史氏叔琮以禦之，帝以大軍繼其後。</p>
<p class="em2" id="p29"><a class="gg-link" href="#p29" onclick="return changeColor(this);"></a>三月，友寧、叔琮與晉軍戰於晉州之北，大敗之，生擒克用男廷鸞。帝喜，謂左右曰：「此岐人之所恃也，今既如此，岐之變不久矣。」</p>
<p class="em2" id="p30"><a class="gg-link" href="#p30" onclick="return changeColor(this);"></a>四月，岐人遣符道昭領大軍屯於虢縣，康懷英帥驍騎敗之。<span class="jiazhu">【康懷英，原本脫「英」字，今據文增入。(影庫本粘籤)】</span>丁酉，唐丞相崔胤自華來謁帝，屢述艱運危急，事不可緩，又慮羣閹擁昭宗幸蜀，且告帝，帝為動容。胤將辭，啟宴於府署，帝舉酒，胤情激於衷<span class="jiaozhusup">「衷」原作「哀」，明本冊府卷一八七同，據殘宋本冊府改。</span><span class="shadow dn jiaozhu" id="jiaozhu07" name="jiaozhu07">情激於衷　「衷」原作「哀」，明本冊府卷一八七同，據殘宋本冊府改。</span>，因自持樂板，聲曲以侑酒。帝甚悅，座中以良馬珍玩之物賚，既行，命諸將繕戎具。</p>
<p class="em2" id="p31"><a class="gg-link" href="#p31" onclick="return changeColor(this);"></a>五月丁巳，帝復西征。</p>
<p class="em2" id="p32"><a class="gg-link" href="#p32" onclick="return changeColor(this);"></a>六月丁丑，次于虢縣。癸未，與岐軍大戰，自辰至午，殺萬餘眾，擒其將校數百人，乘勝遂逼其壘。<span class="jiazhu">【案舊唐書：五月，岐軍出戰，大敗於武功南之漠谷。新唐書：五月丙申，李茂貞及朱全忠戰於武功，敗績。與薛史異。】</span></p>
<p class="em2" id="p33"><a class="gg-link" href="#p33" onclick="return changeColor(this);"></a>七月丙午，岐軍復出求戰，帝軍不利。是月，遣孔勍帥師取鳳、隴、成三州，皆下之。是時，岐人相率結寨於諸山，以避帝軍，帝分兵以討，浹旬之內，并平之。<span class="jiazhu">【冊府元龜卷一百八十七。】</span></p>
<p class="em2" id="p34"><a class="gg-link" href="#p34" onclick="return changeColor(this);"></a>九月甲戌，帝以岐軍諸寨連結稍盛，因親統千騎登高診之。時秋空澄霽，煙靄四絕，忽有紫雲如繖蓋，凝於龍旌之上，久之方散，觀者咸訝之。<span class="jiazhu">【永樂大典卷三千二百八。】</span>是時，帝以岐人堅壁不戰，且慮師老，思欲旋旆以歸河中，因密召上將數人語其事。時親從指揮使高季昌獨前出抗言曰：「天下雄傑，窺此舉者一歲矣，今岐人已困，願少俟之。」帝嘉其言，因曰：「兵法貴以正理，以奇勝者詐也<span class="jiaozhusup">殿本、劉本同。冊府卷一八七作「兵法以正理，以奇勝，奇者詐也」。</span><span class="shadow dn jiaozhu" id="jiaozhu08" name="jiaozhu08">兵法貴以正理以奇勝者詐也　殿本、劉本同。冊府卷一八七作「兵法以正理，以奇勝，奇者詐也」。</span>，乘機集事，必由是乎。」乃命季昌密募人入岐以紿之。尋有騎士馬景堅願應命，且曰：「是行也，必無生理，願錄其孥。」<span class="jiazhu">【願錄其孥，原本作「願戮其孥」，今參考通鑑及北夢瑣言，據文改正。(影庫本粘籤)】</span>帝悽然止其行，景固請，乃許之。明日軍出，<span class="jiazhu">【案北夢瑣言：時因朱友倫總騎軍且至，將大出兵迓之。】</span>諸寨屏匿如無人，景因躍馬西走，直叩岐闉，詐以軍怨東遁為告，且言列寨尚留萬餘人，俟夕將遁矣，宜速掩之。李茂貞信其言，<span class="jiazhu">【案：李茂貞即宋文通，此紀前後互異，蓋仍當時軍檄之文，未及改從畫一。(舊五代史考異)】</span>遽啟二扉，悉眾來寇。時諸軍以介馬待之，中軍一鼓，百營俱進，又分遣數騎以據其闉<span class="jiaozhusup">「數騎」，殿本、劉本、冊府卷一八七同。通鑑卷二六三作「數百騎」。</span><span class="shadow dn jiaozhu" id="jiaozhu09" name="jiaozhu09">又分遣數騎以據其闉　「數騎」，殿本、劉本、冊府卷一八七同。通鑑卷二六三作「數百騎」。</span>。岐人進不能駐其趾，退不能入其壘，殺戮蹂踐，不知其數。茂貞繇是喪膽，但閉壁而已。</p>
<p class="em2" id="p35"><a class="gg-link" href="#p35" onclick="return changeColor(this);"></a>十一月癸卯，鄜帥李周彝統兵萬餘人屯于岐之北原，與城中舉烽以相應。翼日，帝以周彝既離本部，鄜畤必無守備，因命孔勍乘虛襲下之。甲寅，鄜州平。周彝聞之，收軍而遁。<span class="jiazhu">【案舊唐書：十二月癸酉，汴將孔勍乘虛襲下鄜州，獲周彝妻子，周彝即以兵士來降。新唐書：十二月己亥，朱全忠陷鄜州，保大軍節度李茂勳叛附於全忠。考茂勳即周彝也。薛史統作十一月事，與新、舊唐書異。】</span>茂貞既失鄜州之援，愕然有瓦解之懼，繇是議還警蹕，誅閹寺以自贖焉。<span class="jiazhu">【冊府元龜卷一百八十七。】</span></p>
<p class="em2" id="p36"><a class="gg-link" href="#p36" onclick="return changeColor(this);"></a>三年正月甲寅，岐人啟壁，唐昭宗降使宣問慰勞，兼傳密旨。尋又命翰林學士韓渥、趙國夫人寵顏<span class="jiazhu">【趙國夫人寵顏，原本作「龍顏」，考舊唐書作寵顏，舊唐書又有內夫人可證，蓋寵顏、可證皆其名也，今改正。(影庫本粘籤)】</span>齎詔押賜帝紫金酒器、御衣玉帶。<span class="jiazhu">【永樂大典卷一萬四千四百七。】</span>丙辰，華州留後李存審<span class="jiazhu">【案：「李存審」三字疑有舛誤，考王師範傳作崔允在華州。(舊五代史考異)】</span>遣飛騎來告，青州節度使王師範遣牙將張厚輦甲冑弓槊，詐言來獻，欲盜據州城，事覺，已擒之矣。是日，師範又遣其將劉鄩盜據兗州。<span class="jiazhu">【案：劉鄩陷兗州，新、舊唐書俱作丙午，薛史作丙辰，與唐書異。】</span>丁巳，昭宗遣中使押送軍容使韓全誨已下三十餘人首級以示帝<span class="jiaozhusup">原作「三千餘人」，據劉本、明本冊府卷一八七改。殘宋本冊府、通鑑卷二六二作「二十餘人。」</span><span class="shadow dn jiaozhu" id="jiaozhu10" name="jiaozhu10">三十餘人　原作「三千餘人」，據劉本、明本冊府卷一八七改。殘宋本冊府、通鑑卷二六二作「二十餘人。」</span>。甲子，昭宗發離鳳翔，幸左劍寨，權駐蹕帝營。帝素服待罪，昭宗命學士傳宣免之，帝即入見稱罪，拜伏者數四。<span class="jiazhu">【冊府元龜卷一百八十七。】</span>既而促召升殿，密邇御座，且曰：「宗廟社稷是卿再造，朕與戚屬是卿再生。」因解所御玉帶面以賜帝，帝亦以玉鞍勒馬、金銀器、紋錦、御饌酒菓等躬自拜進焉。<span class="jiazhu">【永樂大典卷一萬五千一十六。】</span>及翠華東行，帝匹馬前導十餘里。宣令止之。己巳，昭宗至長安，謁太廟，御長樂樓。禮畢，謂帝曰：「朕生入舊京，是卿之力也。自古救君之危，曾無有如是者。況今日再及清廟，得親奉觴酒，奠於先皇帝室前，卿之德，朕知不能報矣。」即召帝執手，聲淚俱發者久之。翼日，誅宦官第五可範等五百餘人於內侍省。</p>
<p class="em2" id="p37"><a class="gg-link" href="#p37" onclick="return changeColor(this);"></a>二月庚辰<span class="jiaozhusup">「二月」原作「三月」，明本冊府卷一八七同，據劉本、殘宋本冊府、通鑑卷二六四改。</span><span class="shadow dn jiaozhu" id="jiaozhu11" name="jiaozhu11">二月庚辰　「二月」原作「三月」，明本冊府卷一八七同，據劉本、殘宋本冊府、通鑑卷二六四改。</span>，制以帝為守太尉、兼中書令、宣武宣義天平護國等軍節度使、諸道兵馬副元帥，加食邑三千戶，實封四百戶，仍賜回天再造竭忠守正功臣。戊戌，帝建旆東還，昭宗御延喜樓送之，<span class="jiazhu">【案：喜，原本訛「熹」，今據通鑑改正。(舊五代史考異)】</span>既醉，遣內臣賜帝御製楊柳詞五首。</p>
<p class="em2" id="p38"><a class="gg-link" href="#p38" onclick="return changeColor(this);"></a>三月戊午，至大梁。時以青州未平，命軍士休澣以俟東征。</p>
<p class="em2" id="p39"><a class="gg-link" href="#p39" onclick="return changeColor(this);"></a>四月丙子，巡師於臨朐，亟命逼其城，與青州兵戰於城下，大敗之。是夕，淮將王景仁以所部援軍宵遁，帝遣楊師厚追及輔唐，殺千人，乘勝攻下密州。</p>
<p class="em2" id="p40"><a class="gg-link" href="#p40" onclick="return changeColor(this);"></a>八月戊辰，以伐叛之柄委於楊師厚，帝乃東還。</p>
<p class="em2" id="p41"><a class="gg-link" href="#p41" onclick="return changeColor(this);"></a>九月癸卯，師厚率大軍與王師範戰于臨朐，青軍大敗，殺萬餘人，并擒師範弟師克，卯時徙寨以逼其城。辛亥，偏將劉重霸擒棣州刺史邵播來獻。播，師範之謀主也，帝命斃之。戊午，師範舉城請降。<span class="jiazhu">【案：王師範之降，舊唐書作十一月丁酉朔，新唐書從薛史作九月戊午<span class="jiaozhusup">「九月」原作「十月」，據本卷上文、新唐書卷一０昭宗紀改。</span><span class="shadow dn jiaozhu" id="jiaozhu12" name="jiaozhu12">九月戊午　「九月」原作「十月」，據本卷上文、新唐書卷一０昭宗紀改。</span>。】</span>青州平。翼日，分命將校略地於登、萊、淄、棣等州，皆下之，繇是東漸至海，皆為梁土也。帝復命師範權知青州軍州事，師範乃請以錢二十萬貫犒軍，帝許之。</p>
<p class="em2" id="p42"><a class="gg-link" href="#p42" onclick="return changeColor(this);"></a>十月辛巳，護駕都指揮使朱友倫因擊鞠墮馬，卒於長安。訃至，帝大怒，以為唐室大臣欲謀叛己，致友倫暴死。<span class="jiazhu">【案九國志趙庭隱傳云：庭隱始事梁祖子友亮，因擊鞠墜馬死，庭隱、董璋等十數人皆追赴汴州，知其無過，竟釋不問。考歐陽史及通鑑並作友倫，而九國志以為友亮，蓋傳聞之訛。】</span></p>
<p class="em2" id="p43"><a class="gg-link" href="#p43" onclick="return changeColor(this);"></a>十一月丁酉，青將劉鄩舉兗州來降。<span class="jiazhu">【案：劉鄩降于全忠，新唐書作十一月丁丑，與薛史異。(舊五代史考異)】</span>鄩，王師範之將也，師範令竊據兗州久之，及聞師範降，鄩乃歸命。帝以鄩善事其主，待之甚優，尋署為元帥府都押牙，權知鄜州留後。</p>
<p class="em2" id="p44"><a class="gg-link" href="#p44" onclick="return changeColor(this);"></a>天祐元年正月己酉，帝發自大梁，西赴河中，京師聞之，為之震懼。是時，將議迎駕東幸洛陽，慮唐室大臣異議，帝乃密令護駕都指揮使朱友諒矯昭宗命，收宰相崔胤、京兆尹鄭元規等殺之。<span class="jiazhu">【案歐陽史云：遣朱友謙殺胤於京師，其與友倫擊鞠者皆殺之。據薛史則殺崔胤者乃友諒，非友謙也。歐陽史家人傳亦作友諒，與梁本紀不同，曾三異嘗校正其誤。】</span>又，邠、岐兵士侵逼京畿，帝因是上表堅請昭宗幸洛，昭宗不得已而從之。帝乃率諸道丁匠財力，同搆洛陽宮，不數月而成</p>
<p class="em2" id="p45"><a class="gg-link" href="#p45" onclick="return changeColor(this);"></a>二月乙亥，昭宗駐蹕於陝，帝自河中來覲，謁見行營，因灑涕而言曰：「李茂貞等竊謀禍亂，將迫乘輿，老臣無狀，請陛下東遷，為社稷大計也。」昭宗命延於寢室見何皇后，面賜酒器及衣物。何后謂帝曰：「此後大家夫婦委身於全忠矣。」因欷歔泣下。後數日，帝開宴於陝之私第，請駕臨幸。翼日，帝辭歸洛陽，昭宗開內宴，時有宮人與昭宗附耳而語，韓建躡帝之足，帝遽出，以為圖己，因連上章請車駕幸洛。<span class="jiazhu">【案十國春秋吳世家：二月丁酉，唐帝遣間使以絹詔告難于我及西川、河東等，令糾率藩鎮，以圖匡復。詔有云：「朕至洛陽，則為全忠所幽閉，詔敕皆出其手，朕意不得復通矣。」(舊五代史考異)】</span></p>
<p class="em2" id="p46"><a class="gg-link" href="#p46" onclick="return changeColor(this);"></a>三月丁未，昭宗制以帝兼判左右神策及六軍諸衞事。是時，昭宗累遣中使及內夫人傳宣，謂帝曰：「皇后方在草蓐，未任就路，欲以十月幸洛。」帝以陝州小藩，非萬乘久留之地，期以四月內東幸。</p>
<p class="em2" id="p47"><a class="gg-link" href="#p47" onclick="return changeColor(this);"></a>閏月丁酉，昭宗發自陝郡。壬寅，次于穀水。是時昭宗左右唯小黃門及打毬供奉、內園小兒二百餘人，帝猶忌之。是日密令醫官許昭遠告變，乃設饌於別幄，召而盡殺之，皆坑於幕下。先是選二百餘人，形貌大小一如內園人物之狀，至是使一人擒二人，縊於坑所，即蒙其衣及戎具自飾。昭宗初不能辨，久而方察。自是昭宗左右前後皆梁人矣。甲辰，車駕至洛都，帝與宰相百官導駕入宮。乙卯，昭宗以帝為宣武、宣義、護國、忠武四鎮節度使。時帝請以鄆州授張全義，故有此命。<span class="jiazhu">【案洛陽縉紳舊聞記：梁祖之初兼四鎮也，英威剛狠，視之若乳虎，左右少忤其旨，立殺之。梁之職吏，每日先與家人辭訣而入，歸必相賀。(舊五代史考異)】</span></p>
<p class="em2" id="p48"><a class="gg-link" href="#p48" onclick="return changeColor(this);"></a>五月丙寅，昭宗宴羣臣，曰：「昨來御樓前一夜亡失赦書，賴梁王收得副本，不然誤事，宰執不得無過矣。」是日宴次，昭宗入內，召帝於內殿曲宴，帝不測其事，不敢奉詔。又曰：「卿不欲來，即令敬翔入來。」帝密遣翔出，乃止。己巳，奉辭東歸。乙亥，至大梁。</p>
<p class="em2" id="p49"><a class="gg-link" href="#p49" onclick="return changeColor(this);"></a>六月，帝遣都將朱友裕率師討邠州，節度使楊崇本叛故也。癸丑，帝西征，遂朝於洛陽。</p>
<p class="em2" id="p50"><a class="gg-link" href="#p50" onclick="return changeColor(this);"></a>七月甲子，昭宗宴帝於文思鞠場。乙丑，帝發東都。壬申，至河中。</p>
<p class="em2" id="p51"><a class="gg-link" href="#p51" onclick="return changeColor(this);"></a>八月壬寅，昭宗遇弒於大內，遺制以輝王柷為嗣。乙巳，帝自河中引軍而西。癸丑，次于永壽，邠軍不出。</p>
<p class="em2" id="p52"><a class="gg-link" href="#p52" onclick="return changeColor(this);"></a>九月辛未，班師。</p>
<p class="em2" id="p53"><a class="gg-link" href="#p53" onclick="return changeColor(this);"></a>十月癸巳，至洛陽，詣西內，臨於梓宮前，祗見於嗣君。辛丑，制以<span class="jiazhu">【案：原本有闕文。】</span>帝至自西征。</p>
<p class="em2" id="p54"><a class="gg-link" href="#p54" onclick="return changeColor(this);"></a>十一月辛酉，光州遣使來求援，時光州歸欵於帝，尋為淮人所攻，故來乞師。戊寅，帝南征渡淮，次于霍丘，大掠廬、壽之境，淮人乃棄光州而去。</p>
<p class="em2" id="p55"><a class="gg-link" href="#p55" onclick="return changeColor(this);"></a>二年正月庚申，進攻壽州，壽人堅壁不出。丁亥，帝自霍丘班師。</p>
<p class="em2" id="p56"><a class="gg-link" href="#p56" onclick="return changeColor(this);"></a>二月辛卯，帝至自南征。甲午，青州節度使王師範至大梁，帝待以賓禮，尋表授河陽節度使。</p>
<p class="em2" id="p57"><a class="gg-link" href="#p57" onclick="return changeColor(this);"></a>七月辛酉，天子賜帝迎鑾紀功碑，樹於洛陽。庚午，遣大將軍楊師厚率前軍討趙匡凝於襄州。辛未，帝南征。表趙匡凝罪狀，削奪官爵。<span class="jiazhu">【案舊唐書：八月丁未，制削奪荊襄節度使趙匡凝在身官爵。十一月，削奪荊南留後趙匡明官爵<span class="jiaozhusup">「趙匡明」，劉本作趙匡凝。按舊唐書卷二０哀帝紀：十月丙戌，制削奪荊南留後趙匡凝官爵。舊唐書校勘記卷一０引張宗泰云：「削奪荊襄節度使趙匡凝官，前已書於八月，且其官節度，非留後也。據匡凝傳，成汭敗匡凝，表匡明為荊南節度留後，當為匡明。」本書「十一月」或為「十月」之訛，舊唐書及劉本則誤「明」為「凝」。</span><span class="shadow dn jiaozhu" id="jiaozhu13" name="jiaozhu13">十一月削奪荊南留後趙匡明官爵　「趙匡明」，劉本作趙匡凝。按舊唐書卷二０哀帝紀：十月丙戌，制削奪荊南留後趙匡凝官爵。舊唐書校勘記卷一０引張宗泰云：「削奪荊襄節度使趙匡凝官，前已書於八月，且其官節度，非留後也。據匡凝傳，成汭敗匡凝，表匡明為荊南節度留後，當為匡明。」本書「十一月」或為「十月」之訛，舊唐書及劉本則誤「明」為「凝」。</span>。蓋匡凝官爵因全忠表奏而削奪，匡明官爵至奔蜀後始追奪也。】</span></p>
<p class="em2" id="p58"><a class="gg-link" href="#p58" onclick="return changeColor(this);"></a>八月，楊師厚進收唐、鄧、復、郢、隨、均、房等七州。帝駐軍漢江北，自循江干，經度濟師之所。</p>
<p class="em2" id="p59"><a class="gg-link" href="#p59" onclick="return changeColor(this);"></a>九月甲子，師厚於陰谷江口造梁以濟師，趙匡凝率兵二萬振於江濱<span class="jiaozhusup">殿本、劉本、冊府卷一八七同。彭校作「陳於江濱」。</span><span class="shadow dn jiaozhu" id="jiaozhu14" name="jiaozhu14">振於江濱　殿本、劉本、冊府卷一八七同。彭校作「陳於江濱」。</span>。師厚麾兵進擊，襄人大敗，殺萬餘眾。乙丑，趙匡凝焚其州，率親軍載輕舸沿漢而遁。丙寅，帝濟江，至中流，舟壞，將沒者數四，比及岸，舟沈。是日入襄城，帝因周視府署，其帑藏悉空。惟於西廡下有一亭，窗戶儼然，扃鎖甚密，遂令破鎖啟扉，中有一大匱，緘鐍甚至，又令破其匱，內有金銀數百錠。帝因歎曰：「亂兵既入，公私財貨固無孑遺矣。此帑當有陰物主之，不令常人所得，俟我以有之邪！」遂以百餘鋌賜楊師厚。襲荊州，留後趙匡明棄城上峽奔蜀。<span class="jiazhu">【棄城上峽，原本作「并城」，今據文改正。(影庫本粘籤)】</span>荊、襄二州平。帝以都將賀瓌權領荊州，楊師厚權領襄州，即表其事。</p>
<p class="em2" id="p60"><a class="gg-link" href="#p60" onclick="return changeColor(this);"></a>十月丙戌朔，天子以帝為諸道兵馬元帥。辛卯，帝自襄州引軍由光州路趨淮南，將發，敬翔切諫，請班師以全軍勢，帝不聽。壬辰，次於棗陽，遇大雨，頗阻師行之勢。軍至壽春，壽春人堅壁清野以待帝，帝乃還，舍於正陽。</p>
<p class="em2" id="p61"><a class="gg-link" href="#p61" onclick="return changeColor(this);"></a>十一月丙辰，大軍北濟。<span class="jiazhu">【案十國春秋：柴再用抄其後軍，斬首三千級，獲輜重萬計。(舊五代史考異)】</span>帝至汝陰，深悔淮南之行，躁煩尤甚。<span class="jiazhu">【案師友雜志：朱全忠嘗與僚佐及遊客坐于大柳之下，全忠獨言曰：「此樹宜為車轂。」眾莫應。有遊客數人起應曰：「宜為車轂。」全忠勃然厲聲曰：「書生輩好順口玩人，皆此類也。車須用夾轂，柳木豈可為之！」顧左右曰：「尚何待！」左右數十人捽言為車轂者，悉撲殺之。(舊五代史考異)】</span>丁卯，帝至自南征。辛巳，天子命帝為相國，總百揆。以宣武、宣義、天平、護國、天雄、武順、佑國、河陽、義武、昭義、保義、武昭、武定、泰寧、平盧、匡國、武寧、忠義、荊南等二十一道為魏國，<span class="jiazhu">【案：以二十一道為魏國，薛史止載十九道，據舊唐書尚有忠武、鎮國二道，薛史闕載。　　武昭，原本脫「武」字，匡國，原本作「章國」，今俱從歐陽史增改。(影庫本粘籤)】</span>進封帝為魏王，入朝不趨，劍履上殿，讚拜不名，兼備九錫之命。癸未，唐中書門下奏：「中書印已送相國，中書公事權用中書省印。」甲申，中書門下奏：「天下州縣名與相國魏王家諱同者，請易之。」</p>
<p class="em2" id="p62"><a class="gg-link" href="#p62" onclick="return changeColor(this);"></a>十二月乙酉朔，帝讓相國、魏王、九錫之命。丙戌，京百司各差官齎本司須知孔目並印赴魏國送納。甲午，天子以帝堅讓九錫之命，乃命宰相柳燦來使，且述揖讓之意焉。丁酉，帝又讓九錫之命，詔略曰：「但以鴻名難掩，懿實須彰，宜且徇於奏陳，未便行於典冊。」又改諸道兵馬元帥為天下兵馬元帥。是時，帝以唐朝百官服飾多闕，乃製造逐色衣服，請朝廷等第賜之。其所給俸錢，仍請自來年正月全支。</p>
<p class="em2" id="p63"><a class="gg-link" href="#p63" onclick="return changeColor(this);"></a>三年正月，幽、滄稱兵，將寇於魏。魏人來乞師，且以牙軍驕悍，謀欲誅之，遣親吏臧延範密告於帝，帝陰許之。乙丑，北征。先是，帝之愛女適羅氏，是月卒於鄴城，因以兵仗數千事實於橐中，遣客將馬嗣勳領長直軍千人，雜以工匠、丁夫，肩其橐而入於魏，聲言為帝女設祭，魏人信而不疑。庚午夜，嗣勳率其眾與羅紹威親軍數百人同攻牙軍，遲明盡殺之，死者七千餘人，洎于嬰孺，亦無留者。是日<span class="jiaozhusup">原作「是月」，據劉本、冊府卷一八七改。</span><span class="shadow dn jiaozhu" id="jiaozhu15" name="jiaozhu15">是日　原作「是月」，據劉本、冊府卷一八七改。</span>，帝次于內黃，聞之，馳騎至魏。時魏之大軍方與帝軍同伐滄州，聞牙軍之死，即時奔還。帝之軍追及歷亭，殺賊幾千，餘眾乃擁大將史仁遇保於高唐，帝遣兵圍之。是月，天子詔河南尹張全義部署修制相國魏王法物。</p>
<p class="em2" id="p64"><a class="gg-link" href="#p64" onclick="return changeColor(this);"></a>三月甲寅，天子命帝總判鹽鐵、度支、戶部等三司事，帝再上章切讓之，乃止。</p>
<p class="em2" id="p65"><a class="gg-link" href="#p65" onclick="return changeColor(this);"></a>四月癸未，攻下高唐，軍民無少長皆殺之，生擒逆首史仁遇以獻，帝命支解之。未幾，又攻下澶、博、貝、衞等州，皆為魏軍殘黨所據故也。是時晉人圍邢州，刺史牛存節堅壁固守，帝遣符道昭帥師救之，晉人乃遁去。</p>
<p class="em2" id="p66"><a class="gg-link" href="#p66" onclick="return changeColor(this);"></a>五月，帝略地於洺州，既而復入於魏。</p>
<p class="em2" id="p67"><a class="gg-link" href="#p67" onclick="return changeColor(this);"></a>七月己未，自魏班師。<span class="jiazhu">【案：通鑑考異引編遺錄作七月癸未，上起兵離魏都。七月壬子朔，無癸未，編遺錄誤也。今考癸未乃己未傳寫之誤。】</span>是日，收復相州。自是魏境悉平。壬申，帝歸自魏。</p>
<p class="em2" id="p68"><a class="gg-link" href="#p68" onclick="return changeColor(this);"></a>八月甲辰，以滄州未平，復命北征。<span class="jiazhu">【冊府元龜卷一百八十七。】</span></p>
<p class="em2" id="p69"><a class="gg-link" href="#p69" onclick="return changeColor(this);"></a>九月丁卯，營于長蘆。一夕，帝夢白龍附於兩肩，左右瞻顧可畏，怳然驚寤。<span class="jiazhu">【永樂大典卷一萬五千二百七。】</span></p>
<p class="em2" id="p70"><a class="gg-link" href="#p70" onclick="return changeColor(this);"></a>十月辛巳，邠州楊崇本以鳳翔、邠、寧、涇、鄜、秦、隴之眾合五六萬來寇，屯於美原，列十五寨，其勢甚盛，帝命同州節度使劉知俊、都將康懷英帥師禦之。知俊等大破邠寇，殺二萬餘眾，奪馬三千餘匹，擒其列校百餘人，楊崇本、胡章僅以身免。<span class="jiazhu">【案新唐書：九月乙亥，匡國軍節度使劉知俊陷坊州。十月辛巳，楊崇本戰于美原，敗績。與薛史互有詳略。】</span></p>
<p class="em2" id="p71"><a class="gg-link" href="#p71" onclick="return changeColor(this);"></a>十一月庚戌，懷英乘勝進軍，遂收鄜州。</p>
<p class="em2" id="p72"><a class="gg-link" href="#p72" onclick="return changeColor(this);"></a>十二月乙丑，帝以文武常參官每月一、五、九日赴朝，奏請備廊飡，詔從之。</p>
<p class="em2" id="p73"><a class="gg-link" href="#p73" onclick="return changeColor(this);"></a>閏月，晉人、燕人同攻潞帥，丁會舉城降于太原，帝聞之<span class="jiaozhusup">二十一字原無，據冊府一八七補。下文「遂自長蘆班師」句下注文謂「案：以上疑有闕文」，彭校云：「冊府元龜原文不闕，此案應刪。」</span><span class="shadow dn jiaozhu" id="jiaozhu16" name="jiaozhu16">閏月……帝聞之　二十一字原無，據冊府一八七補。下文「遂自長蘆班師」句下注文謂「案：以上疑有闕文」，彭校云：「冊府元龜原文不闕，此案應刪。」</span>，遂自長蘆班師。<span class="jiazhu">【案：以上疑有闕文。據舊唐書哀帝紀：戊辰，李克用與幽州之眾同攻潞州，全忠守將丁會以澤、潞降太原，克用以其子嗣昭為留後。甲戌，全忠燒長蘆營旋軍，聞潞州陷故也。】</span>以寨內糗糧山積，帝命焚之。滄帥劉守文以城中絕食，因致書於帝，乞留餘糧以救饑民，帝為留十餘囷以與之。<span class="jiazhu">【冊府元龜卷一百八十七。　　案容齋續筆：滄州還師，悉焚諸營資糧，在舟中者鑿而沈之。劉守文遺全忠書曰：「城中數萬口，不食數月矣，與其焚之為煙，沈之為泥，願乞其所餘以救之。」全忠為之留數囷，滄人賴以濟。洪氏所述與冊府元龜略同，惟「留十餘囷」與「留數囷」微異。】</span></p>
</div></body></html>