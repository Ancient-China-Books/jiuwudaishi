<?xml version='1.0' encoding='utf-8'?>
<html lang="zh-Hant" xml:lang="zh-Hant" xmlns="http://www.w3.org/1999/xhtml"><head><meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/><title id="toc_1">舊五代史-卷一百二十八·周書十九·列傳第八</title><script src="../Styles/main.js" type="text/javascript"></script></head><body><div id="text">
<div class="section" id="title-0"><h1>列傳第八</h1><hr/></div>
<p class="em2" id="p0"><a class="gg-link" href="#p0" onclick="return changeColor(this);"></a>王朴，字文伯，東平人也。父序，以朴貴，贈左諫議大夫。朴幼警慧，好學善屬文。漢乾祐中，擢進士第，解褐授校書郎，依樞密使楊邠，<span class="jiazhu">【樞密使，原本作「密區使」今從冊府元龜改正。(影庫本粘籤)】</span>館於邠第。是時漢室寖亂，大臣交惡，朴度其必危，因乞告東歸。未幾，李業輩作亂，害邠等三族，凡遊其門下者，多被其禍，而朴獨免。國初，世宗鎮澶淵，朝廷以朴為記室。及世宗為開封尹，拜右拾遺，充開封府推官。世宗嗣位，授比部郎中，賜紫。二年夏，世宗命朝廷文學之士二十餘人，各撰策論一首，以試其才。時朴獻平邊策，云：</p>
<p class="yinyong" id="p1"><a class="gg-link" href="#p1" onclick="return changeColor(this);"></a>唐失道而失吳、蜀，晉失道而失幽、并，觀所以失之由，知所以平之術。當失之時，莫不君暗政亂，兵驕民困，近者姦於內，遠者叛於外，小不制而至於大，大不制而至於僭。天下離心，人不用命，吳、蜀乘其亂而竊其號，幽、并乘其間而據其地。平之之術，在乎反唐、晉之失而已。必先進賢退不肖以清其時，用能去不能以審其材，恩信號令以結其心，賞功罰罪以盡其力，恭儉節用以豐其財<span class="jiaozhusup">「財」原作「材」，據殿本、劉本改。</span><span class="shadow dn jiaozhu" id="jiaozhu00" name="jiaozhu00">恭儉節用以豐其財　「財」原作「材」，據殿本、劉本改。</span>，徭役以時以阜其民。俟其倉廩實、器用備、人可用而舉之。彼方之民，知我政化大行，上下同心，力強財足，人和將和，有必取之勢，則知彼情狀者願為之間諜，知彼山川者願為之先導。彼民與此民之心同，是與天意同；與天意同，則無不成之功。</p>
<p class="yinyong" id="p2"><a class="gg-link" href="#p2" onclick="return changeColor(this);"></a>攻取之道，從易者始。當今吳國，東至海，南至江，可撓之地二千里。從少備處先撓之，備東則撓西，備西則撓東，必奔走以救其弊，奔走之間，可以知彼之虛實、眾之強弱，攻虛擊弱，則所向無前矣。勿大舉，但以輕兵撓之。<span class="jiazhu">【撓之，原本作「饒之」，今從通鑑改正。(影庫本粘籤)】</span>彼人怯，知我師入其地，必大發以來應，數大發則必民困而國竭，一不大發則我獲其利，彼竭我利，則江北諸州，乃國家之所有也。既得江北，則用彼之民，揚我之兵，江之南亦不難而平之也。如此，則用力少而收功多，得吳，則桂、廣皆為內臣，岷、蜀可飛書而召之，如不至，則四面並進，席卷而蜀平矣。吳、蜀平，幽可望風而至。唯并必死之寇，不可以恩信誘，必須以強兵攻之，但亦不足以為邊患<span class="jiaozhusup">劉本同。殿本作「然其力已喪，不足以為邊患」。</span><span class="shadow dn jiaozhu" id="jiaozhu01" name="jiaozhu01">但亦不足以為邊患　劉本同。殿本作「然其力已喪，不足以為邊患」。</span>，可為後圖，候其便則一削以平之。</p>
<p class="yinyong" id="p3"><a class="gg-link" href="#p3" onclick="return changeColor(this);"></a>方今兵力精練，器用具備，羣下知法，諸將用命，一稔之後，可以平邊，此歲夏秋，便可於沿邊貯納。臣書生也，不足以講大事，至於不達大體，不合機變，望陛下寬之。<span class="jiazhu">【案東都事略：時朴與徐台符、竇儀同議。】</span></p>
<p class="" id="p4"><a class="gg-link" href="#p4" onclick="return changeColor(this);"></a>世宗覽之，愈重其器識。未幾，遷左諫議大夫，知開封府事。</p>
<p class="em2" id="p5"><a class="gg-link" href="#p5" onclick="return changeColor(this);"></a>初，世宗以英武自任，喜言天下事，常憤廣明之後，中土日蹙，值累朝多事，尚未克復，慨然有包舉天下之志。而居常計事者，多不諭其旨，唯朴神氣勁峻，性剛決有斷，凡所謀畫，動愜世宗之意，繇是急於登用。尋拜左散騎常侍，充端明殿學士，知府如故。是時，初廣京城，朴奉命經度，凡通衢委巷，廣袤之間，靡不由其心匠。及世宗南征，以朴為東京副留守，車駕還京，改戶部侍郎兼樞密副使。未幾，遷樞密使、檢校太保。頃之。丁內艱，尋起復授本官。四年冬，世宗再幸淮甸，兼東京留守，京邑庶務，悉以便宜制之，<span class="jiazhu">【案默記引閒談錄云：朴性剛烈，大臣藩鎮皆憚之。世宗收淮南，俾朴留守。時以街巷隘狹，例從展拓，朴怒鄉校弛慢，于通衢中鞭背數十，其人忿然歎曰：「宣補鄉虞候，豈得便從決。」朴微聞之，命左右擒至，立斃于馬前。世宗聞之，笑謂近臣曰：「此大愚人，去王朴面前誇宣補鄉虞候，宜其死矣。」(舊五代史考異)】</span>比及還蹕，都下肅如也。六年三月，世宗令樹斗門於汴口，不踰時而歸朝。是日，朴方過前司空李穀之第，<span class="jiazhu">【李穀，原本作「李珏」，今從通鑑改正。(影庫本粘籤)】</span>交談之頃，疾作而仆於座，遽以肩輿歸第，是夕而卒，時年四十五。<span class="jiazhu">【案默記云：王朴仕周世宗，制禮作樂，考定聲律，正星曆，修刑統，百廢俱起。又取三關，取淮南，皆朴為謀。然事世宗纔四年耳，使假之壽考，安可量也。(舊五代史考異)】</span>世宗聞之駭愕，即時幸其第，及柩前，以所執玉鉞卓地而慟者數四。贈賻之類，率有加等，優詔贈侍中。<span class="jiazhu">【案宋史王侁傳：朴卒，世宗幸其第，召見諸孤，以侁為東頭供奉官。默記云：周世宗于禁中作功臣閣，畫當時大臣如李穀、鄭仁誨之屬。太祖即位，一日過功臣閣，風開半門，正與朴象相對，太祖望見，卻立聳然，整御袍襟帶，磬折鞠躬。左右曰：「陛下貴為天子，彼前朝之臣，禮何過也？」太祖以手指御袍云：「此人在，朕不得此袍著。」其敬畏如此。(舊五代史考異)】</span></p>
<p class="em2" id="p6"><a class="gg-link" href="#p6" onclick="return changeColor(this);"></a>朴性敏銳，然傷於太剛，每稠人廣座之中，正色高談，無敢觸其鋒者，故時人雖服其機變而無恭懿之譽。其筆述之外，多所該綜，至如星緯聲律，莫不畢殫其妙，所撰大周欽天曆及律準，並行於世。<span class="jiazhu">【永樂大典卷一萬八千一百二十三。　　五代史闕文：周顯德中，朴與魏仁浦俱為樞密使。時太祖皇帝已掌禁兵，一日，有殿直乘馬誤衝太祖導從，太祖自詣密地，訴其無禮。仁浦令微院勘詰，朴謂太祖曰：「太尉名位雖高，未加使相。殿直，廷臣也，與太尉比肩事主，太尉況帶職，不宜如此。」太祖唯唯而出。臣謹按，朴之行事，傳於人口者甚眾，而史氏缺書。臣聞重修太祖實錄，已於李穀傳中見朴遺事，今復補其大者。況太祖、太宗在位，每稱朴有上輔之器，朝列具聞。】</span></p>
<p class="em2" id="p7"><a class="gg-link" href="#p7" onclick="return changeColor(this);"></a>楊凝式，華陰人也。<span class="jiazhu">【案游宦紀聞載凝式年譜云：唐咸通十四年癸巳，凝式是年生，故題識多自稱癸巳人。又，別傳云：凝式，字景度。(舊五代史考異)】</span>父涉，唐末梁初，再登台席，<span class="jiazhu">【案歐陽史楊涉傳云：祖收，父嚴。吳縝纂誤云：收與嚴乃兄弟，非父子也。又，游宦紀聞載楊氏家譜云：唐修行楊氏，系出越公房，本出中山相結，次子繼生洛州刺史暉，暉生河間太守恩，恩生越恭公鈞，出居馮翊，至藏器徙潯陽。唐相楊收之父曰遺直，生四子，名皆從「又」，曰發、假、收、嚴，以四時為義，故發之子名皆從「木」，假之子從「火」，收之子從「金」，嚴之子從「水」。嚴生涉，涉生凝式，而收乃藏器之兄、涉之伯也。新五代史記唐六臣傳乃以收為涉之祖、嚴之父，非也。(舊五代史考異)】</span>罷相守左僕射卒。凝式體雖蕞眇，而精神穎悟，<span class="jiazhu">【案宣和書譜云：凝式形貌寢侻，然精神矍然，腰大于身。(舊五代史考異)】</span>富有文藻，大為時輩所推。唐昭宗朝，登進士第，解褐授度支巡官，再遷祕書郎，直史館。梁開平中，為殿中侍御史、禮部員外郎、三川守，齊王張宗奭見而嘉之，請以本官充留守巡官。梁相趙光裔素重其才，奏為集賢殿直學士，改考功員外郎。</p>
<p class="em2" id="p8"><a class="gg-link" href="#p8" onclick="return changeColor(this);"></a>唐同光初，授比部郎中、知制誥。尋以心疾罷去，改給事中、史館修撰，判館事。明宗即位，拜中書舍人，復以心疾不朝而罷。長興中，歷右常侍、工戶二部侍郎<span class="jiaozhusup">「二部」原作「部二」，據殿本改。</span><span class="shadow dn jiaozhu" id="jiaozhu02" name="jiaozhu02">工戶二部侍郎　「二部」原作「部二」，據殿本改。</span>，<span class="jiazhu">【案：別傳作工、禮、戶三部侍郎。(舊五代史考異)】</span>以舊恙免，改祕書監。清泰初，遷兵部侍郎。唐末帝按兵於懷覃，凝式在扈從之列，頗以心恙諠譁於軍砦，末帝以其才名，優容之，詔遣歸洛。</p>
<p class="em2" id="p9"><a class="gg-link" href="#p9" onclick="return changeColor(this);"></a>晉天福初，改太子賓客，尋以禮部尚書致仕，閑居伊、洛之間，恣其狂逸，多所干忤，自居守以降，咸以俊才耆德，莫之責也。晉開運中，宰相桑維翰知其絕俸，艱於家食，奏除太子少保，分司於洛。<span class="jiazhu">【案：游宦紀聞引楊凝式傳所載仕梁、仕晉年月，皆與薛史異。】</span>漢乾祐中，歷少傅、少師。太祖總政，凝式候於軍門，且以年老不任庶事上訴<span class="jiaozhusup">劉本同。殿本「總政」作「總兵」，「庶事」作「戎事」。</span><span class="shadow dn jiaozhu" id="jiaozhu03" name="jiaozhu03">太祖總政凝式候於軍門且以年老不任庶事上訴　劉本同。殿本「總政」作「總兵」，「庶事」作「戎事」。</span>，太祖特為奏免之。廣順中，表求致政，尋以右僕射得請。顯德初，改左僕射，又改太子太保，並懸車。元年冬，卒於洛陽，年八十五。<span class="jiazhu">【案：別傳作八十二。(舊五代史考異)】</span>詔贈太子太傅。</p>
<p class="em2" id="p10"><a class="gg-link" href="#p10" onclick="return changeColor(this);"></a>凝式長於歌詩，<span class="jiazhu">【案別傳云：凝式詩什，亦多雜以詼諧，少從張全義辟，故作詩紀全義之德云：「洛陽風景實堪哀，昔日曾為瓦子堆。不是我公重葺理，至今猶自一堆灰。」他類若此。張從恩尹洛，凝式自汴還，時飛蝗蔽日，偶與之俱，凝式先以詩寄曰：「押引蝗蟲到洛京，合消郡守遠相迎。」從恩勿怪也。然凝式詩句自佳，其題壁有「院似禪心靜，花如覺性圓」，清麗可喜。(舊五代史考異)】</span>善於筆札，洛川寺觀藍牆粉壁之上，題紀殆遍，<span class="jiazhu">【案別傳云：凝式雖仕歷五代，以心疾閒居，故時人目以「風子」。其筆跡遒放，宗師歐陽詢與顏真卿，而加以縱逸。既久居洛，多遨遊佛道祠，遇山水勝概，流連賞詠，有垣牆圭缺處，顧視引筆，且吟且書，若與神會，率寶護之。其號或以姓名，或稱癸巳人，或稱楊虛白，或稱希維居士，或稱關西老農。其所題後，或真或草，不可原詰，而論者謂其書自顏中書後一人而已。　　其佯狂之迹甚著，卜第于尹京之側，遇入府，前輿後馬，猶以為遲，乃策杖徒行，市人隨笑之。嘗迫冬，家人未挾纊，會有故人過洛，贈以緜五十兩，絹百端，凝式悉留之修行尼舍，俾造韈以施崇德、普明兩寺飯僧，其家雖號寒嗁飢，而凝式不屑屑也。留守聞其事，乃自製衣給米遺之，凝式笑謂家人曰：「我固知留守必見周也。」每旦起將出，僕請所之，楊曰：「宜東遊廣愛寺。」僕曰：「不若西遊石壁寺。」凝式舉鞭曰：「姑遊廣愛。」僕又以石壁為請，凝式乃曰：「姑遊石壁。」聞者拊掌。(舊五代史考異)】</span>時人以其縱誕，有「風子」之號焉。<span class="jiazhu">【永樂大典卷六千五十二。　　五代史補：楊凝式父涉為唐宰相。太祖之篡唐祚也，涉當送傳國璽，時凝式方冠，諫曰：「大人為宰相，而國家至此，不可謂之無過，而更手持天子印綬以付他人，保富貴，其如千載之後云云何？其宜辭免之。」時太祖恐唐室大臣不利於己，往往陰使人來探訪羣議，縉紳之士，及禍甚眾，涉常不自保，忽聞凝式言，大駭曰：「汝滅吾族。」於是神色沮喪者數日。凝式恐事泄，即日遂佯狂，時人謂之「楊風子」也。　　案：游宦紀聞載楊凝式年譜、家譜、傳，與正史多異同，今附錄以備參考。其年譜云：唐咸通十四年癸巳，是年凝式生，故題識多自稱癸巳人。唐天祐四年丁卯，是年夏，朱全忠篡唐，凝式諫其父唐相涉，宜辭押寶使。涉懼事泄，凝式自此遂佯狂，時年三十五<span class="jiaozhusup">知不足齋叢書本游宦紀聞作「時年三十」。</span><span class="shadow dn jiaozhu" id="jiaozhu04" name="jiaozhu04">時年三十五　知不足齋叢書本游宦紀聞作「時年三十」。</span>。五代史補言時年方弱冠，誤也。晉天福四年己亥三月，有洛陽風景四絕句詩，年六十七。據詩云，「到此今經三紀春」，蓋自丁卯至己亥實三十年，則自全忠之篡，凝式即居洛矣。真蹟今在西都唐故大聖善寺勝果院東壁，字畫尚完。亦有石刻，書側有畫象，亦當時畫。又廣愛寺西律院有壁題云「後歲六十九」，亦當是此年所題。此書凡兩壁，行草大小甚多，真蹟今存，但多漫暗，故無石刻。天福六年辛丑，是年六月有天宮寺題名，稱太子賓客，時年六十九。真蹟今在此寺東序，題維摩詰後，又吏部郎榮輯家有石刻一帖，無年，但云「太子賓客楊凝式莫春奉板輿至自真原」等語。其末云「清和之月復至」，當是此年前後也。天福七年壬寅，是年有真定智大師詩二首，時年七十；真蹟在文潞公家，刻石在從事郎蘇太寧家。晉開運元年甲辰，是年歲在甲辰四月十五日，有看花八韻，時年七十二，題于洛陽一僧舍，書勝上云：「維晉九載。」今刻石在湖州前殿中侍御史劉燾家。開運二年乙巳，是年五月，于天宮寺題壁論維摩經等語，八月再題「太子少保，時年七十三」，真蹟今在此寺東序。並辛丑題同刻石。開運四年丁未，是年二月並七月<span class="jiaozhusup">「並」原作「前」，據知不足齋叢書本游宦紀聞改。</span><span class="shadow dn jiaozhu" id="jiaozhu05" name="jiaozhu05">是年二月並七月　「並」原作「前」，據知不足齋叢書本游宦紀聞改。</span>，有寄惠才大師左郎中詩三首，稱「會同丁未歲」。會同即契丹入晉改元之號也，時年七十五，稱太子少傅。真蹟在文潞公家，刻石在蘇太寧家。周廣順三年癸丑，是年于長壽寺華嚴東壁題名，時年八十一。後又題「院似禪心靜」等二詩，稱太子少師，亦應此年真蹟，今為人移去，石刻亦不存，人或得舊本耳。又有與其從子侍御者家問二帖，後題廣順癸丑歲孟夏月，真蹟在洛陽士人家。又有判宅契五十餘字，在洛陽故職方郎李氏家者刻之，無年，但稱七月十六日，太子少師楊草名，亦應是廣順中也。又家譜云：唐修行楊氏，系出越公房，本出中山相結，次子繼生洛州刺史暉，暉生河間太守恩，恩生越恭公鈞，出居馮翊，至藏器徙潯陽。唐相楊收之父曰遺真<span class="jiaozhusup">知不足齋叢書本游宦紀聞作「遺直」，上文引舊五代史考異注文亦作「遺直」。</span><span class="shadow dn jiaozhu" id="jiaozhu06" name="jiaozhu06">遺真　知不足齋叢書本游宦紀聞作「遺直」，上文引舊五代史考異注文亦作「遺直」。</span>，生四子，名皆從「又」，曰發、假、收、嚴，以四時為義，故發之諸子名皆從「木」，假之子從「火」，收之子從「金」，嚴之子從「水」。嚴生涉，涉生凝式，而收乃藏器之兄、涉之伯也。新五代史記唐六臣傳乃以收為涉之祖<span class="jiaozhusup">「六」原作「大」，據知不足齋叢書本游宦紀聞、歐陽史卷三五唐六臣傳改。</span><span class="shadow dn jiaozhu" id="jiaozhu07" name="jiaozhu07">唐六臣傳　「六」原作「大」，據知不足齋叢書本游宦紀聞、歐陽史卷三五唐六臣傳改。</span>、嚴之父，非也。又傳云：楊凝式，字景度，隋越公素之後，唐相涉之子也。天姿警悟，工草隸，善屬文。昭宗時第進士，為度支巡官，再遷祕書郎，直史館。梁開平中，為殿中侍御史、禮部員外郎，去從西都張全義辟，為留守巡官。梁相趙光裔器其才，奏為集賢殿直學士，改考功員外郎。唐同光初，以比部郎中知制誥，改給事中、史館修撰，判館事。明宗立，拜中書舍人。長興中，歷右散騎常侍、工禮戶三侍郎，後以疾免，改祕書監。清泰初，遷兵部侍郎，復以疾歸洛。晉天福中，遷太子賓客，尋除禮部尚書致仕。開運中，宰相桑維翰表起為太子少保分司。漢乾祐中歷少傅、少師。周廣順中，再請老，以尚書右僕射致仕，顯德初改左僕射、太子太保。元年冬，薨於洛陽，年八十二，贈太子太傅。初，凝式父、祖，世顯於唐，至涉相哀帝，時方賊臣陵慢，王室殘蕩，賢人多罹患。涉受命，泣語凝式曰：「世道方極，吾嬰網羅不能去，禍將及，且累汝。」朱全忠篡唐，涉當送傳國寶，凝式諫曰：「尊為宰相而國至此，不為無過，乃更持天子印綬與人，雖保富貴，如千載史筆何！」時全忠恐唐室舊臣，不利于己，往往陰訪羣情，疑貳之間，及禍者甚眾。涉常不自保，忽聞凝式言，大驚曰：「汝滅吾族矣。」凝式恐事泄，因佯狂，而涉以謙持，終免梁禍。尹洛者皆當時王公，凝式或傲然不以為禮，尹亦以其耆俊狂直，不之責也。凝式本名家，既不遇時，而唐、梁之際，以節義自立，襟量宏廓，竟免五季之禍，以壽考終。洛陽諸佛宮書跡至多，本朝興國中，三川大寺剎，率多頹圮，翰墨所存無幾，今有數壁存焉。士大夫家亦有愛其書帖，皆藏弆以為清玩。世以凝式行書頗類顏魯公，故謂之顏、楊云。(孔本)】</span></p>
<p class="em2" id="p11"><a class="gg-link" href="#p11" onclick="return changeColor(this);"></a>薛仁謙，字守訓，代居河東，近世徙家於汴，今為浚儀人也。父延魯，仕唐為汝州長史，累贈吏部尚書。仁謙謹厚廉恪，深通世務，梁鄴王羅紹威甚重之，累署府職。唐莊宗即位於魏，授通事舍人。梁開平中，聘于吳，得使乎之體。遷衞尉少卿、引進副使，累加檢校兵部尚書。長興中，轉客省使、鴻臚少卿，出為建雄軍節度副使，進階光祿大夫、檢校左僕射，改光祿少卿。晉天福初，授檢校司空、河中節度副使，歸朝為衞尉、太僕二卿。丁繼母憂，居喪制滿，授司農卿。漢乾祐中，以本官致仕。周初，改太子賓客致仕，仍加檢校司徒，進封侯爵。顯德三年冬，以疾終，年七十八。贈工部尚書。初，仁謙隨莊宗入汴也，有舊第為梁朝六宅使李賓所據，<span class="jiazhu">【李賓，原本作「李彬」，今從冊府元龜改正。(影庫本粘籤)】</span>時賓遠適，而仁謙復得其第。或告云，賓之家屬厚藏金帛在其第內，仁謙立命賓親族盡出所藏而後入焉。論者美之。</p>
<p class="em2" id="p12"><a class="gg-link" href="#p12" onclick="return changeColor(this);"></a>子居正，皇朝門下侍郎平章事。<span class="jiazhu">【永樂大典卷二萬一千三百六十七。】</span></p>
<p class="em2" id="p13"><a class="gg-link" href="#p13" onclick="return changeColor(this);"></a>蕭愿，字惟恭，梁宰相頃之子也。頃，明宗朝終於太子少保，唐書有傳。初，愿之曾祖倣，唐僖宗朝入相，接客之次，愿為兒童戲，效傳呼之聲。倣謂客曰：「余豈敢以得位而喜，所幸奕世壽考，吾今又有曾孫在目前矣。」愿弱冠舉進士第，解褐為校書郎，改畿尉、直史館、監察殿中侍御史，遷比部員外、右司郎中、太常少卿。明宗朝祀太微宮，愿乘醉預公卿之列，為御史所彈，左遷右贊善大夫。未幾，授兵部郎中，復金紫。丁內艱，服闋，自左司郎中拜右諫議大夫，歷給事中、右常侍、祕書監，改太子賓客。廣順元年春卒。贈禮部尚書。</p>
<p class="em2" id="p14"><a class="gg-link" href="#p14" onclick="return changeColor(this);"></a>愿性純謹，承事父母，未嘗不束帶而見。然性嗜酒無節，職事弛慢。為兵部郎中日，常掌告身印，覃恩之次，頗怠職司，父頃為吏部尚書，代愿視印篆，其散率如此。愿卒時年七十餘，其母猶在，一門壽考，人罕及者。<span class="jiazhu">【永樂大典卷五千二百二十五。】</span></p>
<p class="em2" id="p15"><a class="gg-link" href="#p15" onclick="return changeColor(this);"></a>盧損，其先范陽人也，近世任於嶺表。父穎，遊宦於京師。損少學為文，梁開平初，舉進士，性頗剛介，以高情遠致自許。與任贊、劉昌素、薛鈞、高總同年擢第，所在相詬，時人謂之「相罵榜」。及任贊、劉昌素居要切之地，而損自異，不相親狎。時左丞李琪素薄劉昌素之為人，常善待損。琪有女弟眇，長年婚對不售，乃以妻損。損慕琪聲稱納之，及琪為輔相，致損仕進。梁貞明中，累遷至右司員外郎。唐天成初，由兵部郎中、史館修撰轉諫議大夫。屢上書言事，詞理淺陋，不為名流所知。清泰中，盧文紀作相，密與損參議時政。</p>
<p class="em2" id="p16"><a class="gg-link" href="#p16" onclick="return changeColor(this);"></a>初，長興中，唐末帝鎮河中，損嘗為加恩使副，及末帝即位，用為御史中丞。拜命之日，以自前憲司不能振舉綱領，俾風俗頹壞，乃大為條奏，而有「平明放鑰，日出守端」之語，大為士人嗤鄙。有頃，誤詳赦書，失出罪人，停任。晉天福中，復為右散騎常侍，轉祕書監，大失所望，即拜章辭位，乃授戶部尚書致仕，退居潁川。時少保李鏻年將八十，善服氣導引，損以鏻遐齡有道術<span class="jiaozhusup">「齡」字原無，據殿本補。</span><span class="shadow dn jiaozhu" id="jiaozhu08" name="jiaozhu08">遐齡有道術　「齡」字原無，據殿本補。</span>，酷慕之。仍以潁川逼於城市，乃卜居陽翟，誅茅種藥，山衣野服，逍遙於林圃之間，出則柴車鶴氅，自稱具茨山人。晚年與同輩五六人，於大隗山中疏泉鑿坯為隱所，誓不復出山，久之，齒髮不衰，似有所得。廣順三年秋卒，時年八十餘。贈太子少傅。<span class="jiazhu">【永樂大典卷二千二百十二。】</span></p>
<p class="em2" id="p17"><a class="gg-link" href="#p17" onclick="return changeColor(this);"></a>王仁裕，字德輦，天水人。少孤，不從師訓，年二十五，方有意就學。一夕夢剖其腸胃，引西江水以浣之，又睹水中砂石，皆有篆文，因取而吞之。及寤，心意豁然，自是資性絕高。<span class="jiazhu">【案：此下有闕文。輿地紀勝云：王仁裕知貢舉時，所取進士三十三人，皆一時名公卿，李昉、王溥為冠。(舊五代史考異)】</span>有詩萬餘首，勒成百卷，目之曰西江集，蓋以嘗夢吞西江文石，遂以為名焉。後為兵部尚書、太子少保，卒。<span class="jiazhu">【冊府元龜卷八百九十三。　　五代史補：王尚書仁裕，乾祐初，放一榜二百一十四人，乃自為詩云：「二百一十四門生，春風初動羽毛輕，擲金換却天邊桂，鑿壁偷將榜上名。」陶穀為尚書，素好恢諧，見詩佯聲曰：「大奇，大奇，不意王仁裕今日做賊頭也。」聞者皆大笑。　　案輿地紀勝：仁裕所著有紫泥集、西江集、入洛記，共百卷。(舊五代史考異)】</span></p>
<p class="em2" id="p18"><a class="gg-link" href="#p18" onclick="return changeColor(this);"></a>裴羽，字用化，唐僖宗朝宰相贄之子也。羽少以父任為河南壽安尉。入梁，遷御史臺主簿，改監察御史。唐明宗時，為吏部郎中，使于閩，遇颶風，飄至錢塘。時安重誨用事，削奪吳越封爵，羽被留于錢塘。後吳越復通中國<span class="jiaozhusup">劉本同。殿本作「時安重誨用事，削奪吳越王封爵，羽被留于錢塘，經歲不得歸。後重誨死，吳越復通中國」。</span><span class="shadow dn jiaozhu" id="jiaozhu09" name="jiaozhu09">時安重誨用事削奪吳越封爵羽被留于錢塘後吳越復通中國　劉本同。殿本作「時安重誨用事，削奪吳越王封爵，羽被留于錢塘，經歲不得歸。後重誨死，吳越復通中國」。</span>，羽始得還。晉初，累遷禮部侍郎、太常卿。廣順初，為左散騎常侍，卒。贈工部尚書。<span class="jiazhu">【案：歐陽史作戶部尚書。(舊五代史考異)】</span>羽之使閩也，正使陸崇卒于道<span class="jiaozhusup">劉本同。殿本作「陸崇卒于吳越」。按歐陽史卷五七，陸崇、裴羽被留吳越，「經歲而崇以疾卒」。</span><span class="shadow dn jiaozhu" id="jiaozhu10" name="jiaozhu10">陸崇卒于道　劉本同。殿本作「陸崇卒于吳越」。按歐陽史卷五七，陸崇、裴羽被留吳越，「經歲而崇以疾卒」。</span>，羽載其喪還，歸其槖裝，時人義之。<span class="jiazhu">【永樂大典卷三千二百一。】</span></p>
<p class="em2" id="p19"><a class="gg-link" href="#p19" onclick="return changeColor(this);"></a>段希堯，河內人也。<span class="jiazhu">【案：宋史段思恭傳作澤州晉城人。(舊五代史考異)】</span>祖約，定州戶掾，贈太常少卿。父昶，晉州神山縣令，累贈太子少保。希堯少有器局，累歷州縣。唐天成中，為衞州錄事參軍，會晉高祖作鎮于鄴，聞其勤幹，奏改洺州糾曹。及晉祖鎮太原，辟為從事。清泰中，晉祖總戎于代北，一日軍亂，遽呼萬歲，晉高祖惑之。希堯曰：「夫兵猶火也，弗戢將自焚。」遽請戮其亂首，乃止。</p>
<p class="em2" id="p20"><a class="gg-link" href="#p20" onclick="return changeColor(this);"></a>明年，晉祖將舉義於太原，召賓佐謀之，希堯極言以拒之，晉祖以其純朴，弗之咎也。晉祖龍飛，霸府舊僚皆至達官，唯希堯止授省郎而已。天福中，稍遷右諫議大夫，尋命使於吳越。及乘舟汎海，風濤暴起，檝師僕從皆相顧失色，希堯謂左右曰：「吾平生履行，不欺暗室，昭昭天鑒，豈無祐乎！汝等但以吾為托，必當無患。」言訖而風止，乃獲利涉。使迴，授萊州刺史、檢校尚書右僕射，未赴任，改懷州。六年秋，移棣州刺史兼榷鹽礬制置使。少帝嗣位，加檢校司空。開運中，歷戶部、兵部侍郎。漢初，遷吏部侍郎，判東西兩銓事。<span class="jiazhu">【東西兩銓，原本作「東西銓」，今從五代會要改正。(影庫本粘籤)】</span>國初，拜工部尚書。世宗嗣位，轉禮部尚書。顯德三年夏，卒於洛陽，時年七十九。贈太子少保。</p>
<p class="em2" id="p21"><a class="gg-link" href="#p21" onclick="return changeColor(this);"></a>子思恭，右諫議大夫。<span class="jiazhu">【永樂大典卷一萬六千三百一十。】</span></p>
<p class="em2" id="p22"><a class="gg-link" href="#p22" onclick="return changeColor(this);"></a>司徒詡，字德普，清河郡人也。父倫，本郡督郵，以清白稱。詡少好讀書，通五經大義，弱冠應鄉舉，不第。唐明宗之鎮邢臺，詡往謁之，甚見禮遇，命試吏於邯鄲，歷永年、項城令，皆有能名。長興初，唐末帝鎮河中，奏辟為從事。未幾，徵拜左補闕、史館修撰。秦王從榮之開府也，朝廷以詡為戶部員外郎，充河南府判官。秦王遇害，以例貶寧州司馬。清泰初，入為兵部員外郎。</p>
<p class="em2" id="p23"><a class="gg-link" href="#p23" onclick="return changeColor(this);"></a>晉祖踐祚，改刑部郎中，充度支判官、樞密直學士，由兵部郎中遷左諫議大夫、給事中，充集賢殿學士判院事，轉左散騎常侍、工部侍郎，歷知許、齊、亳三州事。漢初，除禮部侍郎，凡三主貢舉，自起部貳卿，不數年間，徧歷六曹，由吏部侍郎太子賓客。世宗即位，授太常卿。時世宗留意於雅樂，議欲考正其音，而詡為足疾所苦，居多假告，遂命以本官致仕。顯德六年夏，卒於洛陽之私第，年六十有六。贈工部尚書。</p>
<p class="em2" id="p24"><a class="gg-link" href="#p24" onclick="return changeColor(this);"></a>詡善談論，性嗜酒，喜賓客，亦信浮屠之教。漢乾祐中，嘗使于吳越，航海而往，至渤澥之中，睹水色如墨，<span class="jiazhu">【如墨，原作「如黑」，今從冊府元龜改正。(影庫本粘籤)】</span>舟人曰：「其下龍宮也。」詡因炷香興念曰：「龍宮珍寶無用，俟迴棹之日，當以金篆佛書一帙，用伸贄獻。」洎復經其所，遂以經一函投於海中。俄聞梵唄絲竹之音，喧於船下，舟人云：「此龍王來迎其經矣。」同舟百餘人皆聞之，無不嘆訝焉。<span class="jiazhu">【永樂大典卷二千一百二十八。】</span></p>
<p class="em2" id="p25"><a class="gg-link" href="#p25" onclick="return changeColor(this);"></a>邊蔚，字得昇，長安人。父操，華州下邽令，<span class="jiazhu">【案宋史：邊珝，華州鄭人也。曾祖頡，石泉令。祖操，下邽令。父蔚，太常卿。(舊五代史考異)】</span>累贈太子少師。蔚幼孤，篤學，有鄉里譽，從交辟，歷晉、陝、華三府從事。唐莊宗之伐蜀，大軍出於華下，時屬華方闕帥，蔚為記室，詔令權領軍府事，供億軍儲，甚有幹濟之稱。及明宗入洛，遣李沖齎詔於關右<span class="jiaozhusup">原作「闕右」，據殿本改。</span><span class="shadow dn jiaozhu" id="jiaozhu11" name="jiaozhu11">關右　原作「闕右」，據殿本改。</span>，盡誅閹官。沖性深刻，而華人有為閹官所累者，沖欲盡戮之，蔚以理救護，獲免者甚眾。毛璋之鎮邠寧，奏為廉判。時璋為麾下所惑，有跋扈之意。蔚因乘間極言，諭以逆順之理，璋即時遣妻子入貢<span class="jiaozhusup">劉本、冊府卷七二二同，殿本作「遣其子入貢」。</span><span class="shadow dn jiaozhu" id="jiaozhu12" name="jiaozhu12">遣妻子入貢　劉本、冊府卷七二二同，殿本作「遣其子入貢」。</span>。朝廷以蔚有贊畫之效，賜以金紫，改許州戎判。晉天福初，自涇州戎幕徵拜虞部員外郎、鹽鐵判官，歷開封、廣晉少尹。晉少帝嗣位，拜左散騎常侍，判廣晉府事，轉工、禮二部侍郎<span class="jiaozhusup">劉本同。殿本作「工部左右侍郎」。</span><span class="shadow dn jiaozhu" id="jiaozhu13" name="jiaozhu13">工禮二部侍郎　劉本同。殿本作「工部左右侍郎」。</span>，再知開封府事。開運初，出為亳州防禦使，為政清肅，亳民感之。歲餘，入為戶部侍郎。漢初，拜御史中丞，轉兵部侍郎。太祖受命，復知開封府事，遷太常卿，後以足疾辭位。顯德二年冬，卒於家，時年七十一。</p>
<p class="em2" id="p26"><a class="gg-link" href="#p26" onclick="return changeColor(this);"></a>子玕、珝，俱仕皇朝為省郎。<span class="jiazhu">【永樂大典卷四千七百二十。】</span></p>
<p class="em2" id="p27"><a class="gg-link" href="#p27" onclick="return changeColor(this);"></a>王敏，字待問，單州金鄉人。性純直，少力學攻文，登進士第。後依杜重威，凡歷數鎮從事。漢初，重威叛於鄴，時敏為留守判官，嘗泣諫重威，懇請歸順，重威始雖不從，及其窮也，納敏之言，以其城降。時魏之饑民十猶四五，咸保其餘生者，敏之力也。入朝，拜侍御史。世宗鎮澶淵，太祖以敏謹厚，遂命為澶州節度判官。及世宗尹正王畿，改開封少尹。世宗嗣位，權知府事，旋拜左諫議大夫、給事中，遷刑部侍郎。敏嘗以子壻陳南金薦於曹州節度使李繼勳，<span class="jiazhu">【曹州，原作「洮州」，今從通鑑改正。(影庫本粘籤)】</span>表為記室，其後繼勳僨軍於壽春，及歸闕而無待罪之禮，世宗以繼勳武臣，不之責也，因遷怒南金，謂其裨贊無狀，乃黜之。敏繇是連坐，遂免其官<span class="jiaozhusup">「免」原作「貶」，據殿本改。</span><span class="shadow dn jiaozhu" id="jiaozhu14" name="jiaozhu14">遂免其官　「免」原作「貶」，據殿本改。</span>。歲餘，復拜司農卿。顯德四年秋，以疾卒。<span class="jiazhu">【永樂大典卷六千八百五十一。】</span></p>
</div></body></html>