<?xml version='1.0' encoding='utf-8'?>
<html lang="zh-Hant" xml:lang="zh-Hant" xmlns="http://www.w3.org/1999/xhtml"><head><meta content="width=device-width, initial-scale=1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/><title id="toc_1">舊五代史-卷一百五十·志十二·郡縣志</title><script src="../Styles/main.js" type="text/javascript"></script></head><body><div id="text">
<div class="section" id="title-0"><h1>郡縣志</h1><hr/></div>
<p class="jiazhu" id="p0"><a class="gg-link" href="#p0" onclick="return changeColor(this);"></a>案：郡縣志序，永樂大典原闕。</p>
<p class="em2" id="p1"><a class="gg-link" href="#p1" onclick="return changeColor(this);"></a>河南道<span class="jiazhu">西京河南府　　滑州　　許州　　陝州　　青州　　兗州　　宋州　　陳州　　曹州　　亳州　　鄭州　　汝州　　單州　　濟州　　濱州　　密州　　潁州　　濮州　　蔡州</span></p>
<p class="em2" id="p2"><a class="gg-link" href="#p2" onclick="return changeColor(this);"></a>關西道<span class="jiazhu">雍州京兆府　　同州　　華州　　耀州　　乾州　　隴州　　涇州　　原州　　鄜州　　威州　　衍州　　武州　　良州　　府州　　雄州　　警州</span></p>
<p class="em2" id="p3"><a class="gg-link" href="#p3" onclick="return changeColor(this);"></a>河東道<span class="jiazhu">并州太原府　　潞州　　澤州　　晉州　　新州　　武州　　雲州　　應州　　絳州　　慈州　　隰州　　遼州　　沁州　　解州　　勝州　　河中府</span></p>
<p class="em2" id="p4"><a class="gg-link" href="#p4" onclick="return changeColor(this);"></a>河北道<span class="jiazhu">魏州大名府　鎮州真定府　　滄州　　景州　　德州　　邢州　　磁州　　澶州　　貝州　　相州　　泰州　　雄州　　幽州　　新城縣<span class="jiaozhusup">「城」原作「成」，據殿本、劉本改。</span>　　定州　　博州　　莫州　　深州　　瑞州　　靜安軍</span></p>
<p class="em2" id="p5"><a class="gg-link" href="#p5" onclick="return changeColor(this);"></a>劍南道<span class="jiazhu">蜀州　　漢州　　彭州</span></p>
<p class="em2" id="p6"><a class="gg-link" href="#p6" onclick="return changeColor(this);"></a>江南道<span class="jiazhu">黔州　　處州　　溫州　　婺州　　湖州　　秀州　　全州　　杭州　　福州　　台州　　明州　　虔州　　蘇州　　邵州　　郴州　　建州　　道州　　鄂州　　潭州</span></p>
<p class="em2" id="p7"><a class="gg-link" href="#p7" onclick="return changeColor(this);"></a>淮南道<span class="jiazhu">安州　　廬州　　楚州　　壽州　　天長縣</span></p>
<p class="em2" id="p8"><a class="gg-link" href="#p8" onclick="return changeColor(this);"></a>山南道<span class="jiazhu">襄州　　鄧州　　唐州　　復州　　金州　　忠州　　萬州　　夔州　　利州　　閬州　　果州　　朗州　　集州　　鳳州　　唐州　　商州　　隨州　　合州　　雄勝軍</span></p>
<p class="em2" id="p9"><a class="gg-link" href="#p9" onclick="return changeColor(this);"></a>隴右道<span class="jiazhu">秦州　　成州　　洮州</span></p>
<p class="em2" id="p10"><a class="gg-link" href="#p10" onclick="return changeColor(this);"></a>嶺南道<span class="jiazhu">邕州　　恩州　　溥州　　思唐州　　潘州　　桂州　　案：以上見永樂大典卷一萬七千三百八十二。考薛史諸志之體，郡縣志當是以開元十道圖為本，惟載五代之改制，其仍唐舊制者則闕焉。永樂大典載薛史原文，疑有刪節，今仍錄於卷首，以存其舊。</span></p>
<p class="em2" id="p11"><a class="gg-link" href="#p11" onclick="return changeColor(this);"></a>梁開平元年，梁祖初開國，升汴州為開封府，建名東京，元管開封、浚儀、陳留、雍丘、封丘、尉氏六縣，至是割滑州之酸棗、長垣，鄭州之中牟、陽武，<span class="jiaozhusup">原作「武陽」，據殿本、劉本改。下文「其陽武、長垣、扶溝、考城等」中「陽武」同。舊五代史考異云：「案原本『陽武』訛『武陽』，今據唐書地理志改正。」</span>宋州之襄邑，曹州之戴邑，<span class="jiazhu">案歐陽史職方考：開平元年，割曹州之考城，更曰戴邑，隸開封，此祇云曹州之戴邑，未見分晰。(舊五代史考異)</span>許州之扶溝、鄢陵，陳州之太康九縣隸焉。後唐復降為汴州，以宣武軍為額，其陽武、長垣、扶溝、考城等四縣仍且隸汴州，其餘五縣却還本部。晉天福中，復升為東京，復以前五縣隸之，漢、周並因之。單州本單父縣，梁為輝州，後唐同光二年，復舊，隸宋州，周廣順中，割隸曹州。<span class="jiazhu">案：以上二條見太平御覽，其餘郡縣闕略不全。今考薛史諸志多本五代會要，謹采五代會要附載于後。</span></p>
<p class="em2" id="p12"><a class="gg-link" href="#p12" onclick="return changeColor(this);"></a>後唐長興三年四月，中書門下奏：「據十道圖，舊制以王者所都之地為上，本朝都長安，遂以關內道為上。今宗廟宮闕皆在洛陽，請以河南道為上，關內道為二，河東道第三，河北道第四，劍南道第五，江南道第六，淮南道第七，山南道第八，隴右道第九，嶺南道第十。」從之。</p>
<div class="section" id="title-1"><h2>河南道</h2></div>
<p class="em2" id="p13"><a class="gg-link" href="#p13" onclick="return changeColor(this);"></a>滑州酸棗縣、長垣縣<span class="jiazhu">梁開平三年二月，割隸汴州。後唐同光二年二月，酸棗縣却隸滑州，長垣縣却改為匡城縣。<span class="jiaozhusup">「匡」原作「巨」，據殿本、劉本及會要卷二０、新唐書卷三八地理志改。</span>晉天福三年十月，酸棗縣却割隸開封府。</span></p>
<p class="em2" id="p14"><a class="gg-link" href="#p14" onclick="return changeColor(this);"></a>鄭州中牟縣、陽武縣<span class="jiaozhusup">「鄭州」原係小字，據會要卷二０改成大字。「陽武」原作「武陽」，據殿本、劉本及會要卷二０改。中牟、陽武屬鄭州，見新唐書卷三八地理志。</span><span class="jiazhu">梁開平三年二月，割隸汴州。後唐同光二年二月，勅：「中牟縣却隸鄭州。」晉天福三年十月，中牟縣却割屬開封府。</span></p>
<p class="em2" id="p15"><a class="gg-link" href="#p15" onclick="return changeColor(this);"></a>宋州襄邑縣<span class="jiazhu">梁開平三年二月，割隸汴州。後唐同光二年，却隸宋州。晉天福三年十月，復割隸開封府。</span></p>
<p class="em2" id="p16"><a class="gg-link" href="#p16" onclick="return changeColor(this);"></a>曹州戴邑縣<span class="jiazhu">梁開平三年二月，割隸汴州。<span class="jiaozhusup">原作「曹州」，據殿本及會要卷二０改。</span>後唐同光二年二月，復為考城縣。</span></p>
<p class="em2" id="p17"><a class="gg-link" href="#p17" onclick="return changeColor(this);"></a>許州扶溝縣、鄢陵縣<span class="jiaozhusup">三字原無，據殿本、劉本、本書卷四梁太祖紀、會要卷二０補。</span><span class="jiazhu">梁開平三年二月，割隸汴州。後唐同光二年二月，鄢陵縣却隸許州。天成元年九月，扶溝縣却隸許州。晉天福三年十月，並割屬開封府。</span></p>
<p class="em2" id="p18"><a class="gg-link" href="#p18" onclick="return changeColor(this);"></a>陳州太康縣<span class="jiazhu">梁開平三年二月，割隸汴州。後唐同光二年二月，復隸陳州。晉天福三年十月，却屬開封府。</span></p>
<p class="em2" id="p19"><a class="gg-link" href="#p19" onclick="return changeColor(this);"></a>單州楚丘縣<span class="jiazhu">梁開平四年四月，割隸宋州。</span>碭山縣<span class="jiazhu">後唐同光二年二月，敕：「碭山縣，偽梁創為輝州，併單州後，理所于輝州。<span class="jiaozhusup">影庫本粘籤云：「輝州，會要訛作『光州』，今從歐陽史職方考改正。」</span>今宜却屬單州，其輝州依舊為碭山縣。」</span></p>
<p class="em2" id="p20"><a class="gg-link" href="#p20" onclick="return changeColor(this);"></a>汝州葉縣、襄城縣<span class="jiazhu">後唐同光二年十二月，租庸使奏：「二縣原屬汝州，今隸許州，伏緣最鄰京畿，戶口全少，伏乞却割隸汝州。」<span class="jiaozhusup">原作「許州」，據殿本及會要卷二０改。</span>從之。</span>臨汝縣<span class="jiazhu">周顯德三年三月廢。</span></p>
<p class="em2" id="p21"><a class="gg-link" href="#p21" onclick="return changeColor(this);"></a>密州輔唐縣<span class="jiazhu">梁開平二年八月，<span class="jiaozhusup">「二」原作「三」，據會要卷二０、通鑑卷二六四注改。</span>改為安丘縣。後唐同光元年十月，復為輔唐縣。晉天福七年七月，改為膠西縣，避國諱也。</span></p>
<p class="em2" id="p22"><a class="gg-link" href="#p22" onclick="return changeColor(this);"></a>濟州<span class="jiazhu">周廣順二年九月，以鄆州鉅野升為州。其地望為上，割兗州任城、中都，單州金鄉等縣隸之。至其年十二月，又割鄆州鄆城縣隸之，中都縣却隸鄆州。</span></p>
<p class="em2" id="p23"><a class="gg-link" href="#p23" onclick="return changeColor(this);"></a>濱州<span class="jiazhu">周顯德三年六月，制：「以贍國軍升為州。其地望為上，直屬京，割棣州渤海、蒲臺兩縣隸之。」</span></p>
<div class="section" id="title-2"><h3>關內道</h3></div>
<p class="em2" id="p24"><a class="gg-link" href="#p24" onclick="return changeColor(this);"></a>京兆府奉先縣<span class="jiazhu">梁開平三年二月，割隸同州。後唐同光三年二月，却隸京兆府。</span>武功縣、好畤縣<span class="jiazhu">後唐長興元年五月，勅：「併臨等四鄉却隸京兆府。」<span class="jiaozhusup">「却」字原無，據會要卷二０補。</span></span>渭南縣<span class="jiazhu">周顯德三年四月，割屬華州。</span>同官縣<span class="jiazhu">梁開平三年三月，割隸同州。<span class="jiaozhusup">原作「司州」，據殿本及會要卷二０改。</span>後唐同光三年七月，割隸耀州。</span>美原縣<span class="jiazhu">後唐同光三年七月，割隸耀州。</span></p>
<p class="em2" id="p25"><a class="gg-link" href="#p25" onclick="return changeColor(this);"></a>華州洛南縣<span class="jiaozhusup">舊五代史考異云：「案此下注文所載韓城、郃陽、澄城等縣，似不相屬，據歐陽史職方考，洛南故屬商州，周割屬華州，此本當是脫去洛南沿革小注，又脫去同州郃陽縣、澄城縣、韓城縣等大字，今無別本可校，姑仍其舊，附識于此。」</span><span class="jiazhu">後唐同光三年六月，河中府奏：「韓城、郃陽、澄城縣，偽梁割屬當府，其澄城縣今請却屬同州，<span class="jiaozhusup">「屬」原作「立」，據殿本及會要卷二０改。</span>韓城、郃陽縣且屬當府。」從之。天成元年七月，勅：「韓城、郃陽二縣却割隸同州。」</span></p>
<p class="em2" id="p26"><a class="gg-link" href="#p26" onclick="return changeColor(this);"></a>隴州汧陽縣、汧源縣<span class="jiaozhusup">影庫本粘籤云：「汧源，會要作『淇源』，今從歐陽史職方考改正。」</span>、吳山縣<span class="jiazhu">後唐長興元年五月，依舊割隸隴州。</span></p>
<p class="em2" id="p27"><a class="gg-link" href="#p27" onclick="return changeColor(this);"></a>涇州平涼縣<span class="jiazhu">後唐清泰三年正月，涇州奏：「平涼縣，自吐蕃陷渭州，權于平涼縣為渭州理所，遂罷平涼縣。又有安國、耀武兩鎮兼屬平涼，其賦租節目，並無縣管。今却置平涼縣，管安國、耀武兩鎮人戶。」<span class="jiaozhusup">原作「捌戶」，據殿本、劉本及會要卷二０改。</span>從之。</span>臨涇縣<span class="jiazhu">後唐清泰三年二月，原州刺史翟建奏：「本州自陷吐蕃，權于臨涇縣為理所。臨涇元屬涇州，刺史只管捕盜，其人戶即涇州管縣。既無屬縣，刺舉何施，伏乞割臨涇屬當州。」<span class="jiaozhusup">「臨」原作「深」，據殿本及會要卷二０改。</span>從之。</span></p>
<p class="em2" id="p28"><a class="gg-link" href="#p28" onclick="return changeColor(this);"></a>鄜州鄜城縣<span class="jiazhu">梁開平三年四月，改為昭化縣。後唐同光元年十月，復為鄜城縣。</span>咸寧縣<span class="jiazhu">周顯德三年三月十日廢。</span></p>
<p class="em2" id="p29"><a class="gg-link" href="#p29" onclick="return changeColor(this);"></a>威州<span class="jiazhu">晉天福四年五月，勅：「靈州方渠鎮宜升為威州，隸靈武，仍割寧州木波、馬嶺二鎮隸之。」周廣順二年三月，改為環州。顯德四年九月，降為通遠軍。</span></p>
<p class="em2" id="p30"><a class="gg-link" href="#p30" onclick="return changeColor(this);"></a>衍州<span class="jiazhu">周顯德五年六月，廢為定平鎮，隸邠州。</span></p>
<p class="em2" id="p31"><a class="gg-link" href="#p31" onclick="return changeColor(this);"></a>武州<span class="jiazhu">周顯德五年六月，廢為潘源縣，隸渭州。</span></p>
<div class="section" id="title-3"><h3>河東道</h3></div>
<p class="em2" id="p32"><a class="gg-link" href="#p32" onclick="return changeColor(this);"></a>絳州<span class="jiazhu">梁開平四年四月，割屬晉州。後唐同光二年六月，却割屬河中府。</span></p>
<p class="em2" id="p33"><a class="gg-link" href="#p33" onclick="return changeColor(this);"></a>慈州、隰州<span class="jiazhu">後唐同光二年六月，割隸晉州。</span></p>
<p class="em2" id="p34"><a class="gg-link" href="#p34" onclick="return changeColor(this);"></a>儀州<span class="jiazhu">梁開平三年閏八月，勅：「兗州管內已有沂州，其儀州改為遼州。」晉天福五年三月，并沁州割隸潞州，六年七月，并沁州却隸太原。</span></p>
<p class="em2" id="p35"><a class="gg-link" href="#p35" onclick="return changeColor(this);"></a>解州<span class="jiazhu">漢乾祐元年九月，升解縣為州，割河中府聞喜、安邑、解三縣為屬邑。</span></p>
<p class="em2" id="p36"><a class="gg-link" href="#p36" onclick="return changeColor(this);"></a>河中府稷山縣<span class="jiazhu">後唐同光二年正月，割隸絳州。</span></p>
<p class="em2" id="p37"><a class="gg-link" href="#p37" onclick="return changeColor(this);"></a>慈州仵城縣、呂香縣<span class="jiazhu">周顯德三年三月降。</span></p>
<div class="section" id="title-4"><h3>河北道</h3></div>
<p class="em2" id="p38"><a class="gg-link" href="#p38" onclick="return changeColor(this);"></a>鎮州<span class="jiazhu">後唐同光元年四月，改為北京，至十一月，却復為成德縣。</span></p>
<p class="em2" id="p39"><a class="gg-link" href="#p39" onclick="return changeColor(this);"></a>幽州北平縣<span class="jiazhu">後唐長興三年八月，改為燕平縣。</span></p>
<p class="em2" id="p40"><a class="gg-link" href="#p40" onclick="return changeColor(this);"></a>滄州長蘆縣、乾符縣<span class="jiazhu">周顯德三年十月，併入清池縣。</span>無棣縣<span class="jiazhu">周顯德五年，改為保順軍。</span>弓高縣<span class="jiazhu">周顯德六年二月，併入東光縣。</span></p>
<p class="em2" id="p41"><a class="gg-link" href="#p41" onclick="return changeColor(this);"></a>博州武水縣<span class="jiazhu">周顯德三年十月，併入聊城。</span></p>
<p class="em2" id="p42"><a class="gg-link" href="#p42" onclick="return changeColor(this);"></a>深州博野縣<span class="jiaozhusup">影庫本粘籤云：「博野，會要作『溥野』，今從歐陽史職方考改正。」</span><span class="jiazhu">周顯德四年五月，割隸定州。</span></p>
<p class="em2" id="p43"><a class="gg-link" href="#p43" onclick="return changeColor(this);"></a>澤州<span class="jiazhu">梁開平元年六月，割隸河陽，四年二月，<span class="jiaozhusup">原作「四月」，據殿本、劉本及會要卷二０改。</span>却隸潞州。</span></p>
<p class="em2" id="p44"><a class="gg-link" href="#p44" onclick="return changeColor(this);"></a>德州<span class="jiazhu">晉天福五年十一月，移就長河縣為理所。</span></p>
<p class="em2" id="p45"><a class="gg-link" href="#p45" onclick="return changeColor(this);"></a>泰州<span class="jiazhu">後唐天成三年三月，升奉化軍為泰州，以清苑縣為理所，<span class="jiaozhusup">「苑」原作「州」，據殿本、劉本及會要卷二０改。</span>至晉開運二年九月，移就滿城縣。至周廣順一年二月，廢州，其滿城割隸易州。</span></p>
<p class="em2" id="p46"><a class="gg-link" href="#p46" onclick="return changeColor(this);"></a>雄州、霸州<span class="jiazhu">周顯德六年五月，以瓦橋關為雄州，割容城<span class="jiaozhusup">原作「咨城」，據殿本、劉本及會要卷二０改。</span>、歸義二縣隸之；益津關為霸州，割文安、大成二縣隸之：地望並為中州，時初平關南故也。</span></p>
<div class="section" id="title-5"><h3>劍南道</h3></div>
<p class="em2" id="p47"><a class="gg-link" href="#p47" onclick="return changeColor(this);"></a>蜀州唐興縣<span class="jiazhu">梁開平二年八月，改為陶胡縣。後唐同光元年十月，復為唐興縣。</span></p>
<p class="em2" id="p48"><a class="gg-link" href="#p48" onclick="return changeColor(this);"></a>彭州唐昌縣<span class="jiazhu">梁開平二年八月，改為歸化縣。後唐同光元年十月，復為唐昌縣。</span></p>
<div class="section" id="title-6"><h3>江南道</h3></div>
<p class="em2" id="p49"><a class="gg-link" href="#p49" onclick="return changeColor(this);"></a>杭州臨安縣<span class="jiazhu">梁開平二年正月，改為安國縣。</span></p>
<p class="em2" id="p50"><a class="gg-link" href="#p50" onclick="return changeColor(this);"></a>福州閩清縣<span class="jiazhu">梁乾化元年十月，移就梅溪場置。</span></p>
<p class="em2" id="p51"><a class="gg-link" href="#p51" onclick="return changeColor(this);"></a>蘇州吳江縣<span class="jiazhu">梁開平三年閏八月，兩浙奏，於吳松江置縣。<span class="jiaozhusup">原作「與吳江、松江置縣」，據殿本及會要卷二改。</span></span></p>
<p class="em2" id="p52"><a class="gg-link" href="#p52" onclick="return changeColor(this);"></a>明州望海縣<span class="jiazhu">梁開平三年閏八月，兩浙奏置。</span></p>
<p class="em2" id="p53"><a class="gg-link" href="#p53" onclick="return changeColor(this);"></a>處州松楊縣<span class="jiazhu">梁開平四年五月，改為長松縣。</span></p>
<p class="em2" id="p54"><a class="gg-link" href="#p54" onclick="return changeColor(this);"></a>秀州<span class="jiazhu">晉天福三年十月，兩浙錢元瓘奏，以杭州嘉興縣置。</span>湘州<span class="jiaozhusup">原係小字，據殿本、劉本改成大字。舊五代史考異云：「案湘州二字原本誤作小字，連注文一段與秀州下注接寫，文不相屬。考唐開元十道圖，潭、鄂等州原隸江南道，應以湘州另為一條作大字，其天福四年四月馬希範奏云云作小注，今改正。」影庫本粘籤云：「以秀州置湘州，原本有脫誤。又馬希範奏以湘州改縣，不應附見江南道末，疑五代會要傳寫之訛也。今無別本可校，姑仍其舊，附識于此。」會要卷二０作「全州」。按本書卷七八晉高祖紀天福四年四月亦謂「改湘州縣為全州，從馬希範之請也」。</span><span class="jiazhu">晉天福四年四月，湖南馬希範奏，以湘川縣置州，仍置清湘縣，并割灌陽縣隸之。</span></p>
<div class="section" id="title-7"><h3>淮南道</h3></div>
<p class="em2" id="p55"><a class="gg-link" href="#p55" onclick="return changeColor(this);"></a>壽州<span class="jiazhu">周顯德四年，移于潁州下蔡縣，仍以下蔡縣為倚郭，以舊壽州為壽春縣。</span>盛唐縣<span class="jiaozhusup">影庫本粘籤云：「盛唐，會要作『成塘』，今從歐陽史職方考改正。」</span><span class="jiazhu">梁開平二年八月，改為灊山縣。後唐同光元年十月，復為盛唐。</span></p>
<div class="section" id="title-8"><h3>山南道</h3></div>
<p class="em2" id="p56"><a class="gg-link" href="#p56" onclick="return changeColor(this);"></a>復州<span class="jiazhu">梁乾化二年十月，割隸荊南。後唐天成二年五月，却隸襄州。晉天福五年七月，直屬京，并為防禦。</span></p>
<p class="em2" id="p57"><a class="gg-link" href="#p57" onclick="return changeColor(this);"></a>果州<span class="jiazhu">後唐天成二年五月，隸利州。</span></p>
<p class="em2" id="p58"><a class="gg-link" href="#p58" onclick="return changeColor(this);"></a>唐州慈丘縣<span class="jiazhu">周顯德三年三月廢。</span></p>
<p class="em2" id="p59"><a class="gg-link" href="#p59" onclick="return changeColor(this);"></a>鄧州臨湍縣<span class="jiazhu">漢乾祐元年正月，改為臨瀨縣，<span class="jiaozhusup">「臨」字原無，據殿本及會要卷二０補。</span>避廟諱也。</span>菊潭縣、向城縣<span class="jiazhu">周顯德三年三月廢。</span></p>
<p class="em2" id="p60"><a class="gg-link" href="#p60" onclick="return changeColor(this);"></a>商州乾元縣<span class="jiaozhusup">「元」原作「化」，據會要卷二０、新唐書卷三七地理志改。</span><span class="jiazhu">漢乾祐二年六月，改為乾祐縣，割隸京兆。</span></p>
<p class="em2" id="p61"><a class="gg-link" href="#p61" onclick="return changeColor(this);"></a>襄州樂鄉縣<span class="jiazhu">周顯德六年二月，併入宜城。</span></p>
<div class="section" id="title-9"><h3>隴右道</h3></div>
<p class="em2" id="p62"><a class="gg-link" href="#p62" onclick="return changeColor(this);"></a>秦州天水縣、隴城縣<span class="jiazhu">後唐長興三年二月，秦州奏：「見管長道、成紀、清水三縣外，<span class="jiaozhusup">原作「天水」，據會要卷二０改。按下文另有「就赤砂鎮復置舊天水縣」，此當作「清水」。</span>有十一鎮，<span class="jiaozhusup">會要卷二０同，殿本、劉本作「十鎮」。按下文有以歸化等四鎮復置隴城縣，以赤砂等五鎮復置天水縣，以白石等三鎮割屬長道縣，共十二鎮。</span>徵科並係鎮將。今請以歸化、恕水<span class="jiaozhusup">殿本、劉本及沈校本會要卷二０同。抄本、殿本會要作「怨水」。</span>、五龍、黃土四鎮就歸化鎮復置舊隴城縣，<span class="jiaozhusup">「隴」原作「龍」，「縣」字原無，據會要卷二０改補。</span>赤砂、染坊、夕陽、南冶、鐵務五鎮就赤砂鎮復置舊天水縣。其白石、大澤、良恭三鎮割屬長道縣。」從之。</span></p>
<p class="em2" id="p63"><a class="gg-link" href="#p63" onclick="return changeColor(this);"></a>成州同谷縣、栗亭縣<span class="jiazhu">後唐清泰三年六月，秦州奏：「階州元管將利、福津兩縣，<span class="jiaozhusup">原作「福州」，據殿本、劉本及會要卷二０改。</span>并無遷鎮，<span class="jiaozhusup">殿本、劉本同，殿本會要卷二０「遷」作「是」，沈校本會要作「巡」。</span>成州元管同谷縣，餘並是鎮，便係徵科。今欲取成州西南近便鎮分併入同谷縣，其東界四鎮，別創一縣者。州西南有府城、長豐、魏平三鎮，其地東至泥陽鎮界二十五里，北至黃竹路金砂鎮界五十里，南至興州界三十里，西至白石鎮界一百一十里，西南至舊階州界砂地嶺四十五里。其三鎮管界併入同谷縣，<span class="jiaozhusup">原作「三嶺」，據殿本改。</span>廢其鎮額。州東界有勝仙、泥陽、金砂、栗亭四鎮，東至鳳州姜瞻鎮界十五里，南至果州界二十里，<span class="jiaozhusup">原作「界州」，據殿本及會要卷二０改。</span>北至高橋三十五里，西至同谷界三十五里，北至秦州界六十七里，欲併其四鎮地于栗亭縣。其徵科委縣司，捕盜委鎮司。」從之。</span></p>
<div class="section" id="title-10"><h3>嶺南道</h3></div>
<p class="em2" id="p64"><a class="gg-link" href="#p64" onclick="return changeColor(this);"></a>潘州茂名縣<span class="jiaozhusup">「名」原作「明」，據本書卷三梁太祖紀、冊府卷一八九、新唐書卷四三地理志改。下注文中「茂名縣」同。</span><span class="jiazhu">梁開平元年五月，改為越裳縣。至後唐同光元年十月，復為茂名縣。</span></p>
<p class="em2" id="p65"><a class="gg-link" href="#p65" onclick="return changeColor(this);"></a>桂州純化縣<span class="jiazhu">梁開平元年五月，改為歸化縣。後唐同光元年十月，復為純化縣。</span></p>
<p class="em2" id="p66"><a class="gg-link" href="#p66" onclick="return changeColor(this);"></a>邕州<span class="jiaozhusup">影庫本粘籤云：「邕州，會要作『雍州』，今從歐陽史職方考改正。」</span><span class="jiazhu">晉天福七年七月，改為誠州，避廟諱。</span></p>
<p class="em2" id="p67"><a class="gg-link" href="#p67" onclick="return changeColor(this);"></a>溥州<span class="jiazhu">晉開運三年三月，升桂州全義縣為州，仍改全義縣為德昌縣，并割桂州臨川、廣明、義寧等三縣隸之，從湖南馬希範奏也。</span></p>
</div></body></html>