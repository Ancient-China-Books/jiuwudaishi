<?xml version='1.0' encoding='utf-8'?>
<html lang="zh-Hant" xml:lang="zh-Hant" xmlns="http://www.w3.org/1999/xhtml"><head><meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/><title id="toc_1">舊五代史-卷四十八·唐書二十四·末帝紀下</title><script src="../Styles/main.js" type="text/javascript"></script></head><body><div id="text">
<div class="section" id="title-0"><h1>末帝紀下</h1><hr/></div>
<p class="em2" id="p0"><a class="gg-link" href="#p0" onclick="return changeColor(this);"></a>清泰三年春正月辛卯朔，帝御文明殿受朝賀，仗衞如式。乙未，百濟遣使獻方物。戊戌，幸龍門佛寺祈雪。癸卯，以給事中、充樞密院直學士呂琦為端明殿學士，以六軍諸衞判官、尚書工部郎中薛文遇為樞密院直學士。乙巳，以上元夜京城張燈，帝微行，置酒於趙延壽之第。丁未，皇子河南尹、判六軍諸衞事重美封雍王。<span class="jiazhu">雍王，原本作「壅王」，今從歐陽史改正。(影庫本粘籤)</span>己未，以前司農卿王彥鎔為太僕卿。</p>
<p class="em2" id="p1"><a class="gg-link" href="#p1" onclick="return changeColor(this);"></a>二月戊辰，吐渾寧朔、奉化兩府留後李可久加檢校司徒<span class="jiaozhusup">「奉化」二字原無，據冊府卷九七六、會要卷二八補。</span><span class="shadow dn jiaozhu" id="jiaozhu00" name="jiaozhu00">吐渾寧朔奉化兩府　「奉化」二字原無，據冊府卷九七六、會要卷二八補。</span>。可久本姓白氏，前朝賜姓。庚午，監修國史姚顗，史官張昭遠、李祥、吳承範等修撰明宗實錄三十卷上之。<span class="jiazhu">案五代會要：同修撰官中書舍人張昭遠、李祥，直館左拾遺吳承範，右拾遺楊昭儉等各頒賚有差。(舊五代史考異)</span>以大理卿竇維為光祿卿，以前許州節度判官張登為大理卿。丁丑，以太常卿李鏻為兵部尚書，以兵部尚書梁文矩為太常卿。庚辰，以前鄜州節度使皇甫立為潞州節度使。辛巳，以前均州刺史仇暉為左威衞上將軍，保順軍節度使鮑君福加檢校太尉、<span class="jiazhu">保順，原本作「任順」；君福，原本作「居福」。今俱從十國春秋改正。(影庫本粘籤)</span>同平章事。丁亥，以昭義節度使安元信卒廢朝。</p>
<p class="em2" id="p2"><a class="gg-link" href="#p2" onclick="return changeColor(this);"></a>三月庚子<span class="jiaozhusup">「月」原作「日」，據殿本改。</span><span class="shadow dn jiaozhu" id="jiaozhu01" name="jiaozhu01">三月庚子　「月」原作「日」，據殿本改。</span>，中書門下奏：「準閤門分析內外官辭見謝規例：諸州判官、軍將進奉到闕，舊例門見門辭；今後只令朝見，依舊門辭。新除諸道判官、書記以下無例中謝，並放謝放辭，得替到京無例見；今後兩使判官許中謝，赴任即門辭，其書記以下並依舊例。朝臣文五品、武四品以上舊例中謝，其以下無例對謝；今請依天成四年正月敕，凡升朝官並許中謝。諸道都押衙、馬步都指揮、虞候、鎮將、諸色場院，無例謝辭，並進牓子放謝放辭，得替到闕，無例入見。在京鹽麴稅官、兩官巡即許中謝<span class="jiaozhusup">殿本、劉本同。冊府卷一０八作「兩軍巡」，會要卷六作「兩軍巡使」。</span><span class="shadow dn jiaozhu" id="jiaozhu02" name="jiaozhu02">兩官巡　殿本、劉本同。冊府卷一０八作「兩軍巡」，會要卷六作「兩軍巡使」。</span>，新除令、錄並中謝，次日門辭，兼有口敕誡勵。文武兩班所差弔祭使及告廟祠祭，只正衙辭，不赴內殿。諸道進奏官到闕，見，得假，進牓子門辭<span class="jiaozhusup">殿本、劉本同。冊府卷一０八作「諸道差進奏官到闕，得見以後，請假得替，進牓子，放門辭。」會要卷六同。</span><span class="shadow dn jiaozhu" id="jiaozhu03" name="jiaozhu03">諸道進奏官到闕見得假進牓子門辭　殿本、劉本同。冊府卷一０八作「諸道差進奏官到闕，得見以後，請假得替，進牓子，放門辭。」會要卷六同。</span>。」從之。辛丑，權知福建節度使王昶奏，節度使王延鈞以去年十月十四日卒。是時延鈞父子雖僭竊於閩嶺，猶稱藩於朝廷，故有是奏。甲辰，以右神武統軍楊漢章為彰武軍節度使。丙午，以翰林學士、禮部侍郎馬裔孫為中書侍郎、同平章事。丁巳，以端明殿學士呂琦為御史中丞。<span class="jiazhu">案通鑑：呂琦與李崧建和親契丹之策，為薛文遇所沮，改為御史中丞，蓋疎之也。(舊五代史考異)</span>戊午，御史中丞盧損責授右贊善大夫，知雜侍御史韋稅責授太僕寺丞，侍御史魏遜責授太府寺主簿，侍御史王岳責授司農寺主簿。初，延州保安鎮將白文審聞兵興岐下，專殺郡人趙思謙等十餘人，已伏其罪，復下臺追繫推鞫，未竟。會去年五月十二日德音，除十惡五逆、放火殺人外並放。盧損輕易即破械釋文審，帝大怒，收文審誅之。臺司稱奉德音釋放，不得追領祗證。中書詰云，德音言「不在追窮枝蔓」，無「不得追領祗證」六字，擅改敕語。大理斷以失出罪人論，故有是命。是月，有蛇鼠鬬於師子門外，鼠生而蛇死。</p>
<p class="em2" id="p3"><a class="gg-link" href="#p3" onclick="return changeColor(this);"></a>夏四月己未朔，以左衞上將軍王景戡為左神武統軍，以右領軍上將軍李頃為華清宮使。<span class="jiazhu">領軍，原本作「衡軍」，今從薛史列傳改正。(影庫本粘籤)</span>戊辰，以太子詹事盧演為工部尚書致仕。辛未，以中書舍人、史館修撰張昭遠為禮部侍郎，以前滄州節度使李金全為右領軍上將軍。是月，有熊入京城搏人。</p>
<p class="em2" id="p4"><a class="gg-link" href="#p4" onclick="return changeColor(this);"></a>五月辛卯，以河東節度使、兼大同彰國振武威塞等軍蕃漢馬步總管、檢校太師、兼中書令、駙馬都尉石敬瑭為鄆州節度使，進封趙國公。<span class="jiazhu">案：歐陽史廢帝紀于五月以前即書石敬瑭反，與晉本紀自相矛盾。據薛史，五月辛卯始移敬瑭于鄆州，戊戌始聞拒命也。五代春秋、通鑑俱與薛史同。(舊五代史考異)</span>以河陽節度使、充侍衞馬步軍都指揮使宋審虔為河東節度使。甲午，以前晉州節度使、大同彰國振武威塞等軍蕃漢副總管張敬達充西北面蕃漢馬步都部署，落副總管。乙未，詔：「諸州兩使判官、畿赤令有闕，取省郎、遺補、丞博、少列宮僚，選擇擢任。」<span class="jiazhu">案：以上疑有脫誤。</span>以忠正軍節度使、侍衞步軍都指揮使張彥琪為河陽節度使，充侍衞馬軍都指揮使；以彰聖都指揮使、饒州刺史符彥饒為忠正軍節度使，充侍衞步軍都指揮使。丙申，以雍王重美與汴州節度使范延光結婚，詔兗王從溫主之。丁酉，以國子祭酒馬縞卒廢朝。</p>
<p class="em2" id="p5"><a class="gg-link" href="#p5" onclick="return changeColor(this);"></a>戊戌，昭義奏，<span class="jiazhu">昭義，原本作「達義」，今從通鑑增入。(影庫本粘籤)</span>河東節度使石敬瑭叛。<span class="jiazhu">案：通鑑作昭義節度使皇甫立奏，石敬瑭叛。(舊五代史考異)</span>以鴻臚卿兼通事舍人、判四方館王景崇為衞尉卿，充引進使。壬寅，削奪石敬瑭官爵，便令張敬達進軍攻討。乙卯<span class="jiaozhusup">殿本、劉本同。通鑑卷二八０作乙巳。據二十史朔閏表，清泰三年五月己丑朔，乙巳為十七日，乙卯為二十七日。</span><span class="shadow dn jiaozhu" id="jiaozhu04" name="jiaozhu04">乙卯　殿本、劉本同。通鑑卷二八０作乙巳。據二十史朔閏表，清泰三年五月己丑朔，乙巳為十七日，乙卯為二十七日。</span>，以晉州節度使張敬達為太原四面兵馬都部署，尋改為招討使；<span class="jiazhu">案通鑑：乙巳，以張敬達兼太原四面排陣使。丙午，以為太原四面都部署。丁未，又知太原行府事，不言其為招討使。歐陽史又作都招討使，與薛史微異。(舊五代史考異)</span>以河陽節度使、侍衞馬軍都指揮使張彥琪為太原四面馬步軍都指揮使；以邢州節度使安審琦為太原四面馬軍都指揮使；以陝州節度使相里金為太原四面步軍都指揮使；以右監門上將軍武廷翰為壕寨使。丙辰<span class="jiaozhusup">殿本、劉本同。通鑑卷二八０作丙午。據二十史朔閏表，清泰三年五月己丑朔，丙午為十八日，丙辰為二十八日。</span><span class="shadow dn jiaozhu" id="jiaozhu05" name="jiaozhu05">丙辰　殿本、劉本同。通鑑卷二八０作丙午。據二十史朔閏表，清泰三年五月己丑朔，丙午為十八日，丙辰為二十八日。</span>，以定州節度使楊光遠為太原四面兵馬副部署、兼馬步都虞候，尋改為太原四面副招討使，都虞候如故。以前彰武軍節度使高行周為太原四面招撫兼排陣使。初，帝疑河東有異志，與近臣語及其事，帝曰：「石郎與朕近親，在不疑之地，流言毀譽，朕心自明，萬一失歡，如何和解？」左右皆不對。翌日，欲移石敬瑭於鄆州，房暠等堅言不可，司天監趙延義亦言星辰失度，尤宜安靜，由是稍緩其事。會薛文遇獨宿於禁中，帝召之，諭以太原之事。文遇奏曰：「臣聞作舍於道，三年不成，國家利害，斷自宸旨。以臣料之，石敬瑭除亦叛，不除亦叛，不如先事圖之。」帝喜曰：「聞卿此言，豁吾憤氣。」先是，有人言國家明年合得一賢佐主謀，平定天下，帝意亦疑賢佐者屬在文遇，即令手書除目，子夜下學士院草制。翌日，宣制之際，兩班失色。居六七日，敬瑭上章云：「明宗社稷，陛下纂承，未契輿情，宜推令辟。許王先朝血緒，養德皇闈，儻循當璧之言，免負䦧牆之議。」帝覽奏不悅，手攘抵地，召馬裔孫草詔報曰：「父有社稷，傳之於子；君有禍難，倚之於親。卿於鄂王，故非疎遠。往歲衞州之事，天下皆知；今朝許王之言，人誰肯信！英賢立事，安肯如斯」云。</p>
<p class="em2" id="p6"><a class="gg-link" href="#p6" onclick="return changeColor(this);"></a>戊申，張敬達奏，西北面先鋒都指揮使安審信率雄義左第二指揮二百二十七騎，并部下共五百騎，剽劫百井，叛入太原。又奏，大軍已至太原城下。詔安審信及雄義兵士妻男並處斬，家產沒官。先是，雄義都在代州屯戍<span class="jiaozhusup">原作「伏州」，據劉本、通鑑卷二八０改。下句同。</span><span class="shadow dn jiaozhu" id="jiaozhu06" name="jiaozhu06">代州　原作「伏州」，據劉本、通鑑卷二八０改。下句同。</span>，其指揮使安元信謀殺代州刺史張朗，事洩，戍兵自潰，奔安審信軍，審信與之入太原。太常奏，於河南府東權立宣憲太后寢宮，<span class="jiazhu">宣憲，原本作「令憲」，今據五代會要改正。(影庫本粘籤)</span>從之。己酉，振武節度使安叔千奏，西北界巡檢使安重榮驅掠戍兵五百騎叛入太原。以新授河東節度使宋審虔為宣州節度使，充侍衞馬軍都指揮使。壬子，鄴都屯駐捧聖都虞候張令昭逐節度使劉延皓，據城叛。翌日，令昭召副使邊仁嗣已下逼令奏請節旄。</p>
<p class="em2" id="p7"><a class="gg-link" href="#p7" onclick="return changeColor(this);"></a>六月辛酉，天雄軍節度使劉延皓削奪官爵，勒歸私第。癸亥，以天雄軍守禦、右捧聖第二軍都虞候張令昭為檢校司空，行右千牛將軍，權知天雄軍府事。丙寅，御敷政殿，遣工部尚書崔居儉奉宣憲皇太后寶冊於寢宮。時陵園在河東，適會兵興，故權於京城修奉寢宮上諡焉。己巳，以西上閤門副使、少府監兼通事舍人劉頎為鴻臚卿，職如故。庚午，詔曰：「時雨稍愆，頗傷農稼，分命朝臣祈禱。」辛未，工部尚書致仕許寂卒。以權知魏府事、右千牛將軍張令昭為齊州防禦使，以捧聖右第三指揮使邢立為德州刺史，以捧聖第五指揮使康福進為鄚州刺史。<span class="jiazhu">案：康福進，疑當作康福，據冊府元龜引薛史亦作康福進，今姑存其舊。(舊五代史考異)</span>甲戌，以汴州節度使范延光為天雄軍四面招討使，知行府事。丙子，以西京留守李周為天雄軍四面副招討使兼兵馬都監。詔河東將佐節度判官趙瑩以下十四人並籍沒家產。</p>
<p class="em2" id="p8"><a class="gg-link" href="#p8" onclick="return changeColor(this);"></a>秋七月戊子，范延光奏，領軍至鄴都攻城。己丑，誅右衞上將軍石重英、皇城副使石重裔，皆敬瑭之子也。<span class="jiazhu">案：重英，通鑑作重殷，又通鑑考異引廢帝實錄作姪男尚食使重乂、供奉官重英。並與薛史不同。(舊五代史考異)</span>時重英等匿於民家井中，獲而誅之，并族所匿之家。奚首領達剌干遣通事介老奏<span class="jiaozhusup">殿本作達喇罕。殿本考證云：「達喇罕舊作達剌干，今改。」</span><span class="shadow dn jiaozhu" id="jiaozhu07" name="jiaozhu07">達剌干　殿本作達喇罕。殿本考證云：「達喇罕舊作達剌干，今改。」</span>，奚王李素姑謀叛入契丹，已處斬訖，達剌干權知本部落事。辛卯，沂州奏，誅都指揮使石敬德，并族其家，敬瑭之弟也。乙未，以前彰武軍節度使高行周為潞州節度使，充太原四面招撫排陣使；<span class="jiazhu">招撫排陣，原本脫「招」字，今據通鑑增入。(影庫本粘籤)</span>以潞州節度使皇甫立為華州節度使。丁酉，雲州節度使沙彥珣奏，此月二日夜，步軍指揮使桑遷作亂，以兵圍子城，彥珣突圍出城，就西山據雷公口。三日，招集兵士入城誅亂軍，軍城如故。辛丑，以將作監丞、介國公宇文頡為汝州襄城令。乙巳，以衞尉卿聶延祚為太子賓客。戊申，范延光奏，此月二十一日收復鄴都，羣臣稱賀。己酉，以禮部侍郎張昭遠為御史中丞；以御史中丞呂琦為禮部侍郎、充端明殿學士。庚戌，中書奏：「劉延皓賓佐等，帥臣既已削奪，其行軍司馬李延筠、副使邊仁嗣以下，望命放歸田里。」<span class="jiazhu">望命，原本作「望名」，今從冊府元龜改正。(影庫本粘籤)</span>奏入，帝大怒，詔大理曰：「帥臣失守，已行削奪，其僚佐合當何罪？」既而竟依中書所奏。壬子，詔范延光誅張令昭部下五指揮及忠銳、忠肅兩指揮。繼范延光奏，追兵遣襲張令昭部下敗兵至邢州沙河，斬首三百級，并獻張令昭、邢立、李貴等首級。又奏，獲張令昭同惡捧聖指揮使米全以下諸指揮使都頭凡十三人，并磔於府門。癸丑，左衞上將軍仇暉卒。洺州奏擒獲魏府作亂捧聖指揮使馬彥柔以下五十八人，邢、磁州相次擒獲亂兵，並送京師。彰聖指揮使張萬迪以部下五百騎叛入太原，詔誅家屬於懷州本營。</p>
<p class="em2" id="p9"><a class="gg-link" href="#p9" onclick="return changeColor(this);"></a>八月戊午，契丹遣使梅里入朝<span class="jiaozhusup">原作「美稜」，注云：「舊作『梅里』，今改正。」殿本作「摩哩」。按此係輯錄舊五代史時據遼史索倫國語解所改，今恢復原文。</span><span class="shadow dn jiaozhu" id="jiaozhu08" name="jiaozhu08">梅里　原作「美稜」，注云：「舊作『梅里』，今改正。」殿本作「摩哩」。按此係輯錄舊五代史時據遼史索倫國語解所改，今恢復原文。</span>。己未，以汴州節度使范延光為天雄軍節度使、守太傅、兼中書令，以西京留守李周為汴州節度使、檢校太尉、同平章事。癸亥，應州奏，契丹三千騎迫城。詔端明殿學士呂琦往河東忻、代諸屯戍所犒軍。以左龍武大將軍袁嶬為右監門上將軍，以振武軍節度使安叔千充代北兵馬都部署。己巳，雲州沙彥珣奏，供奉官李讓勳送夏衣到州，縱酒凌轢軍都行，劫殺兵馬都監張思慇、都指揮使黨行進，其李讓勳已處斬訖。張敬達奏，造五龍橋攻太原城次。戊寅，以鎮州節度使董溫琪充東北面副招討使。己卯，洺州獻野繭二十斤。辛巳，張敬達奏，賊城內出騎軍三十隊、步卒三千人衝長連城，高行周襲殺入壕，溺死者大半，擒賊將安小喜以下百餘人，甲馬一百八十匹。</p>
<p class="em2" id="p10"><a class="gg-link" href="#p10" onclick="return changeColor(this);"></a>九月甲辰，張敬達奏，此月十五日，與契丹戰於太原城下，<span class="jiazhu">案：張敬達與契丹戰于太原，薛史晉紀作辛丑，蓋辛丑日戰，越四日甲辰乃奏到也。通鑑亦作辛丑，遼史作庚午，與薛史異。歐陽史作甲辰，戰于太原，殊誤。(舊五代史考異)</span>王師敗績。時契丹主自率部族來援太原<span class="jiaozhusup">「主」原作「王」，據殿本、劉本、冊府卷九八七、通鑑卷二八０改。下同。</span><span class="shadow dn jiaozhu" id="jiaozhu09" name="jiaozhu09">契丹主　「主」原作「王」，據殿本、劉本、冊府卷九八七、通鑑卷二八０改。下同。</span>，高行周、符彥卿率左右廂騎軍出鬬，蕃軍引退。巳時後，蕃軍復成列，張敬達、楊光遠、安審琦等陣於賊城西北，倚山橫陣，諸將奮擊，蕃軍屢却。至晡，我騎軍將移陣，蕃軍如山而進，王師大敗，投兵仗相藉而死者山積。是夕，收合餘眾，保於晉祠南晉安寨，<span class="jiazhu">晉祠，原本作「普祠」，今從遼史改正。(影庫本粘籤)</span>蕃軍塹而圍之，自是音聞阻絕。朝廷大恐。<span class="jiazhu">案遼史太宗紀云：己亥，次太原。庚子，遣使諭敬瑭曰：「朕興師遠來，當即與卿破賊。」會唐將高行周、符彥卿以兵來拒，遂勒兵陣於太原，及戰，佯為之却。唐將張敬達、楊光遠又陣于西，未成列，以兵薄之，而行周、彥卿為伏兵所斷，首尾不相救。敬達、光遠大敗，棄仗如山，斬首數萬，敬達走保晉安寨。與薛史大略相同。高模翰傳云：九月，徵兵出太原，模翰與敬達軍接戰，敗之，太原圍解。翌日復戰，又敗之，張敬達鼠竄晉安寨。通鑑及契丹國志皆不言翌日復戰。遼史紀傳互異，疑傳文誤也。(孔本)</span>是日，遣使侍衞步軍都指揮使符彥饒率兵屯河陽，詔范延光率兵由青山路趨榆次，<span class="jiazhu">案：遼史避太宗諱作范延廣。(舊五代史考異)</span>詔幽州趙德鈞由飛狐路出敵軍後，耀州防禦使潘環合防戍軍出慈、隰以援張敬達<span class="jiaozhusup">「耀州」原作「輝州」，據冊府卷九八七、通鑑卷二八０改。按本書卷九四潘環傳亦云：「清泰中，移耀州。」「慈」原作「磁」，明本冊府卷九八七同，據殘宋本冊府、通鑑卷二八０改。按本書卷一五０郡縣志，慈州、隰州屬河東道，磁州屬河北道。此次戰役在河東道。</span><span class="shadow dn jiaozhu" id="jiaozhu10" name="jiaozhu10">耀州防禦使潘環合防戍軍出慈隰以援張敬達　「耀州」原作「輝州」，據冊府卷九八七、通鑑卷二八０改。按本書卷九四潘環傳亦云：「清泰中，移耀州。」「慈」原作「磁」，明本冊府卷九八七同，據殘宋本冊府、通鑑卷二八０改。按本書卷一五０郡縣志，慈州、隰州屬河東道，磁州屬河北道。此次戰役在河東道。</span>。以前絳州刺史韓彥惲為太子賓客。契丹主移帳於柳林。乙巳，詔取二十二日幸北面軍前。戊申，帝發京師，路經徽陵，帝親行謁奠。夕次河陽，召羣臣議進取，盧文紀勸帝駐河橋。庚戌，樞密使趙延壽先赴潞州。辛亥，幸懷州。召吏部侍郎龍敏訪以機事，敏勸帝立東丹王贊華為契丹主，以兵援送入蕃，則契丹主有後顧之患，不能久駐漢地矣。帝深以為然，竟不行其謀。<span class="jiazhu">案遼史義宗傳云：倍雖在異國，常思其親，問安之使不絕。後明宗養子從珂弒其君自立，倍密報太宗曰：「從珂弒君，盍討之！」是東丹王實啟兵端，唐君臣或知其陰謀，故龍敏之說不行。(舊五代史考異)</span>帝自是酣飲悲歌，形神慘沮。臣下勸其親征，則曰：「卿輩勿說石郎，使我心膽墮地。」其怯憊也如此。</p>
<p class="em2" id="p11"><a class="gg-link" href="#p11" onclick="return changeColor(this);"></a>冬十月丁巳夜，彗星出虛危，長尺餘。壬戌，詔天下括馬，又詔民十戶出兵一人，器甲自備。<span class="jiazhu">案契丹國志云：唐發民為兵，每七戶出征夫一人，自備鎧仗，謂之「義軍」，凡得馬二千餘匹，征夫五千人，民間大擾。與薛史互有詳略，今附錄于此。</span>戊辰，代州刺史張朗超授檢校太保，以其屢殺敵眾，故以是命奬之<span class="jiaozhusup">二十六字原無，盧本同，據殿本、劉本補。</span><span class="shadow dn jiaozhu" id="jiaozhu11" name="jiaozhu11">戊辰代州刺史張朗超授檢校太保以其屢殺敵眾故以是命奬之　二十六字原無，盧本同，據殿本、劉本補。</span>。癸酉，幽州趙德鈞以本軍二千騎與鎮州董溫琪由吳兒谷趨潞州<span class="jiaozhusup">盧本同，殿本、劉本、通鑑卷二八０作「三千騎」。</span><span class="shadow dn jiaozhu" id="jiaozhu12" name="jiaozhu12">二千騎　盧本同，殿本、劉本、通鑑卷二八０作「三千騎」。</span>。</p>
<p class="em2" id="p12"><a class="gg-link" href="#p12" onclick="return changeColor(this);"></a>十一月戊子，以趙德鈞為諸道行營都統，以趙延壽為河東道南面行營招討使，以劉延朗副之。庚寅，以范延光為河東道東南面行營招討使，以李周副之。帝以呂琦嘗佐幽州幕，乃命齎都統官告以賜德鈞，兼犒軍士。琦至，從容宣帝委任之意，德鈞曰：「既以兵相委，焉敢惜死！」德鈞志在倂范延光軍，奏請與延光會合。帝以詔諭延光，延光不從。丁酉，延州上言，節度使楊漢章為部眾所殺，以前坊州刺史劉景巖為延州留後<span class="jiaozhusup">「巖」原作「嚴」，據通鑑卷二八０、冊府卷一七九、本書卷七六晉高祖紀及卷一０一漢隱帝紀改。</span><span class="shadow dn jiaozhu" id="jiaozhu13" name="jiaozhu13">劉景巖　「巖」原作「嚴」，據通鑑卷二八０、冊府卷一七九、本書卷七六晉高祖紀及卷一０一漢隱帝紀改。</span>。庚子，趙德鈞奏，大軍至團柏谷，前鋒殺蕃軍五百騎。范延光奏，軍至榆次，蕃軍退入河東川界。潘環奏，隰州逐退蕃軍。壬寅，趙德鈞奏，軍出谷口，蕃軍漸退，契丹主見駐柳林砦。<span class="jiazhu">案遼史：初圍晉安，分遣精兵守其要害，以絕援兵之路。而李從珂遣趙延壽以兵二萬屯團柏谷，范延廣以兵二萬屯遼州，幽州趙德鈞以所部兵萬餘由上黨趨延壽軍，合勢進擊。知此有備，皆逗遛不進。通鑑云：契丹主雖軍柳林，其輜重老弱皆在虎北口，每日冥，結束以備倉卒遁逃。所敍契丹軍勢，彼此互異。(孔本)</span>時德鈞累奏乞授延壽鎮州節制，帝怒曰：「德鈞父子堅要鎮州，苟能逐退蕃戎，要代予位，亦甘心矣。若翫寇要君，但恐犬兔俱斃。」德鈞聞之不悅。</p>
<p class="em2" id="p13"><a class="gg-link" href="#p13" onclick="return changeColor(this);"></a>閏月丙辰，日南至，羣臣稱賀於行宮，帝曰：「晉安寨內將士，應思家國矣。」因泣下久之。丁巳，以岢嵐軍為勝州。辛酉，以右龍武統軍李從昶為左龍武統軍，以前邠州節度使楊思權為右龍武統軍。壬戌，丹州刺史康承詢停任，配流鄧州。時承詢奉詔率義軍赴延州，義軍亂，承詢奔鄜州，故有是責。甲子，太原行營副招討使楊光遠殺招討使張敬達於晉安寨，以兵降契丹。<span class="jiazhu">案：歐陽史、通鑑俱作閏十一月甲子，五代春秋作十一月，誤。(舊五代史考異)</span>時契丹圍寨，自十一月以後芻糧乏絕，軍士毀居屋茅、淘馬糞、削松柹以供䬴飼，<span class="jiazhu">松柹，原本作「松肺」，今據歐陽史改正。(影庫本粘籤)</span>馬尾鬣相食俱盡。楊光遠謂敬達曰：「少時人馬俱盡，不如奮命血戰，十得三四，猶勝坐受其弊。」敬達曰：「更少待之。」一日，光遠伺敬達無備，遂殺之，與諸將同降契丹。時馬猶有五千匹，戎王並以漢軍與石敬瑭，其馬及甲仗即齎驅出塞。<span class="jiazhu">案遼史云：所降軍士及馬五千匹以賜晉帝。與薛史異。通鑑從薛史。(舊五代史考異)</span>丁卯，戎王立石敬瑭為大晉皇帝，約為父子之國，改元為天福。<span class="jiazhu">案：歐陽史作十一月丁酉，契丹立晉。通鑑考異引廢帝實錄作閏月丁卯，薛史蓋據實錄也。通鑑從歐陽史。(舊五代史考異)　　案：契丹立晉，是書晉高祖紀作十一月丁酉，此紀作閏月丁卯，前後互異。據通鑑考異引廢帝實錄亦作閏月丁卯，蓋契丹立晉在十一月丁酉，唐人至閏十一月丁卯始奏聞也。實錄誤以奏聞之日為立晉之日，是書唐紀亦仍其誤。(殿本)</span>戎王與晉高祖南行，趙德鈞父子與諸將自團柏谷南奔，王師為蕃騎所蹙，投戈棄甲，自相騰踐，擠於巖谷者不可勝紀。<span class="jiazhu">案通鑑：丁卯，至團柏，與唐兵戰，趙德鈞、趙延壽先遁，符彥饒、張彥琦、劉延朗、劉在明繼之。蓋繫日以薛史為據。遼史作庚申，聞德鈞等援兵將遁，詔夜發兵追擊。與薛史異。(孔本)</span>己巳，帝聞晉安寨為敵所陷，詔移幸河陽，時議以魏府軍尚全，戎王必憚山東，未敢南下，車駕可幸鄴城。帝以李崧與范延光相善，召入謀之。薛文遇不知而繼至，帝變色，崧躡文遇足，乃出。帝曰：「我見此物肉顫，適擬抽刀刺之。」崧曰：「文遇小人，致誤大事，刺之益醜。」<span class="jiazhu">益醜，原本作「益魏」，今從通鑑改正。(影庫本粘籤)</span>崧因請帝歸京。壬申，車駕至河陽。甲戍，晉高祖與戎王至潞州，戎王遣蕃將大相溫率五千騎送晉高祖南行<span class="jiaozhusup">原作「大詳衮」，注云：「舊作『相溫』，今改正。」殿本考證云：「舊作『大相溫』，今改正。」按此係輯錄舊五代史時據遼史索倫國語解所改，今恢復原文。</span><span class="shadow dn jiaozhu" id="jiaozhu14" name="jiaozhu14">大相溫　原作「大詳衮」，注云：「舊作『相溫』，今改正。」殿本考證云：「舊作『大相溫』，今改正。」按此係輯錄舊五代史時據遼史索倫國語解所改，今恢復原文。</span>。丁丑，車駕至自河陽。時左右勸帝固守河陽。居數日，符彥饒、張彥琪至，奏帝不可城守。是日晚，至東上門，小黃門鳴鞘於路，索然無聲。己卯，帝遣馬軍都指揮使宋審虔率千餘騎至白馬坡，<span class="jiazhu">案胡三省注通鑑云：白司馬阪在洛陽北，史遺「司」字。(孔本)</span>言踏陣地，時諸將謂審虔曰：「何地不堪交戰，誰人肯立於此？」審虔乃請帝還宮。庚辰，晉高祖至河陽。辛巳辰時，帝舉族與皇太后曹氏自燔於玄武樓。晉高祖入洛，得帝燼骨於火中，來年三月，詔葬於徽陵之封中。帝在位共二年，年五十三<span class="jiaozhusup">劉本同，殿本作年「五十二」，歐陽史卷七廢帝紀、通鑑卷二八０均作「年五十一」。</span><span class="shadow dn jiaozhu" id="jiaozhu15" name="jiaozhu15">年五十三　劉本同，殿本作年「五十二」，歐陽史卷七廢帝紀、通鑑卷二八０均作「年五十一」。</span>。<span class="jiazhu">永樂大典卷七千一百七十四。　　五代史闕文：晉高祖引契丹圍晉安寨，降楊光遠。清泰帝至自覃懷，京師父老迎帝於上東門外，帝垂泣不止。父老奏曰：「臣等伏聞前唐時中國有難，帝王多幸蜀以圖進取。陛下何不且入西川？」帝曰：「本朝兩川節度使皆用文臣，所以玄宗、僖宗避寇幸蜀。今孟氏已稱尊矣，吾何歸乎！」因慟哭入內，舉族自焚。</span></p>
<p class="em2" id="p14"><a class="gg-link" href="#p14" onclick="return changeColor(this);"></a>史臣曰：末帝負神武之才，有人君之量。由尋戈而踐阼，慚德應深；及當宁以居尊，政經未失。屬天命不祐，人謀匪臧，坐俟焚如，良可悲矣！稽夫衽金甲於河壖之際，斧眺樓於梁壘之時，出沒如神，何其勇也！及乎駐革輅於覃懷之日，絕羽書於汾晉之辰，涕淚霑襟，何其怯也！是知時之來也，雕虎可以生風；運之去也，應龍不免為醢。則項籍悲歌於帳下，信不虛矣。<span class="jiazhu">永樂大典卷七千一百七十四。</span></p>
</div></body></html>