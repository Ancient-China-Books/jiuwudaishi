<?xml version='1.0' encoding='utf-8'?>
<html lang="zh-Hant" xml:lang="zh-Hant" xmlns="http://www.w3.org/1999/xhtml"><head><meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/><title id="toc_1">舊五代史-卷一百二十五·周書十六·列傳第五</title><script src="../Styles/main.js" type="text/javascript"></script></head><body><div id="text">
<div class="section" id="title-0"><h1>列傳第五</h1><hr/></div>
<p class="em2" id="p0"><a class="gg-link" href="#p0" onclick="return changeColor(this);"></a>趙暉，字重光，澶州人也。弱冠以驍果應募，始隸於莊宗帳前，與大梁兵經百餘戰，以功遷馬直軍使。同光中，從魏王破蜀，命暉分統所部，南戍蠻陬。明宗即位，徵還，授禁軍指揮使。</p>
<p class="em2" id="p1"><a class="gg-link" href="#p1" onclick="return changeColor(this);"></a>晉有天下，參掌衞兵，從馬全節圍安陸，佐杜重威戰宗城，皆有功，改奉國指揮使。開運末，以部兵屯於陝，屬契丹入汴，慨然有憤激之意。及聞漢祖建義於并門，乃與部將王晏、侯章戮力叶謀，逐契丹所命官屬，據有陝州，即時馳騎聞於漢祖。<span class="jiazhu">【案通鑑：契丹主賜趙暉詔，即以為保義留後。暉斬契丹使者，焚其詔，遣支使河間趙矩奉表晉陽。較薛史為詳。】</span>漢祖乃命暉為保義軍節度、陝虢等州觀察處置等使。</p>
<p class="em2" id="p2"><a class="gg-link" href="#p2" onclick="return changeColor(this);"></a>漢祖之幸東京，路出于陝，暉戎服朝于路左，手控六飛達于行宮，君臣之義，如舊結焉，旋加檢校太尉。乾祐初，移鎮鳳翔，加同平章事。屬王景崇叛據岐山，及期不受代，朝廷即命暉為西南面行營都部署，統兵以討之。時李守貞叛於蒲，趙思綰據于雍，與景崇皆遞相為援，又引蜀軍出自大散關，勢不可遏。暉領兵數千，數戰而勝，然後塹而圍之。暉屢使人挑戰，賊終不出，乃潛使千餘人，於城南一舍之外，擐甲執兵，偽為蜀兵旗幟，循南山而下，詐令諸軍聲言川軍至矣。須臾，西南塵起，城中以為信，乃令數千人潰圍而出<span class="jiaozhusup">「人」字原無，據殿本、冊府卷三六七補。影庫本批校云：「數千人潰圍而出，脫『人』字。」</span><span class="shadow dn jiaozhu" id="jiaozhu00" name="jiaozhu00">數千人潰圍而出　「人」字原無，據殿本、冊府卷三六七補。影庫本批校云：「數千人潰圍而出，脫『人』字。」</span>，以為應援，暉設伏而待，一鼓而盡殪之。自是景崇膽破，不復敢出。明年春，拔之，加檢校太保、兼侍中。</p>
<p class="em2" id="p3"><a class="gg-link" href="#p3" onclick="return changeColor(this);"></a>國初，就加兼中書令。三年春，拜章請覲，詔從之，入朝授歸德軍節度使。顯德元年，受代歸闕，以疾告老，授太子太師致仕，進封秦國公。尋卒于其第，年六十七。制贈尚書令。<span class="jiazhu">【永樂大典卷一萬六千九百九十一。】</span></p>
<p class="em2" id="p4"><a class="gg-link" href="#p4" onclick="return changeColor(this);"></a>王守恩，字保信，太原人。父建立，潞州節度使，封韓王，晉書有傳。守恩以門蔭，幼為內職，遷懷、衞二州刺史，後歷諸衞將軍。開運末，契丹陷中原，守恩時因假告歸於潞。時潞州節度使張從恩懼契丹之盛，將朝于戎王，以守恩婚家，甚倚信之，乃移牒守恩，請權為巡檢使。從恩既去，守恩以潞城歸於漢祖，仍盡取從恩之家財。<span class="jiazhu">【案通鑑云：從恩以副使趙行遷知留後<span class="jiaozhusup">「知留後」原作「之留守」，據殿本、劉本、通鑑卷二八六改。</span><span class="shadow dn jiaozhu" id="jiaozhu01" name="jiaozhu01">趙行遷知留後　「知留後」原作「之留守」，據殿本、劉本、通鑑卷二八六改。</span>，牒守恩權巡檢使，與高防佐之。高防與守恩謀，遣指揮使李萬超白晝率眾大譟<span class="jiaozhusup">「率」原作「卒」，據殿本、劉本改。</span><span class="shadow dn jiaozhu" id="jiaozhu02" name="jiaozhu02">率眾大譟　「率」原作「卒」，據殿本、劉本改。</span>，斬趙行遷，推守恩權知昭義留後。守恩殺契丹使者，舉鎮來降。宋史李萬超傳云：張從恩將棄城歸契丹，會前驍衞將軍王守恩服喪私第，從恩即委以後事遁去。及契丹使至，專領郡務，守恩遂無所預，萬超奮然謂其部下曰：「我輩垂餌虎口，苟延旦夕之命，今欲殺使保其城，非止逃生，亦足建勳業，汝曹能乎？」眾皆躍然喜曰：「敢不惟命。」遂率所部大譟入府署，殺其使，推守恩為帥，列狀以聞。漢祖從其請，乃命史宏肇統兵，先渡河至潞，見萬超，語之曰：「收復此州，公之力也，吾欲殺守恩，以公為帥，可乎？」萬超對曰：「殺契丹使以推守恩，蓋為社稷計耳，今若賊害于人，自取其利，非宿心也。」宏肇大奇之。(舊五代史考異)】</span>漢祖即以守恩為昭義軍節度使。漢有天下，移鎮邠寧，加同平章事。乾祐初，遷永興軍節度使。時趙思綰已據長安，<span class="jiazhu">【思綰，原本作「田綰」，今從通鑑改正。(影庫本粘籤)】</span>乃改授西京留守。</p>
<p class="em2" id="p5"><a class="gg-link" href="#p5" onclick="return changeColor(this);"></a>守恩性貪鄙，委任羣小，以掊斂為務，雖病廢殘癃者，亦不免其稅率，人甚苦之。洛都嘗有豪士，為二姓之會，守恩乃與伶人數輩夜造，自為賀客，因獲白金數笏而退<span class="jiaozhusup">「白金」原作「百」，據大典(膠卷)卷六八五一改。劉本全句作「因獲金百數笏而退」。</span><span class="shadow dn jiaozhu" id="jiaozhu03" name="jiaozhu03">因獲白金數笏而退　「白金」原作「百」，據大典(膠卷)卷六八五一改。劉本全句作「因獲金百數笏而退」。</span>。太祖迴自河中，駐軍於洛陽，詔以白文珂代之，守恩甚懼。而洛人有曾為守恩非理割剝者，皆就其第，徵其舊物，守恩一一償之。及赴闕，止奉朝請而已。乾祐末，既殺史弘肇等，漢少帝召羣臣上殿以諭之，時守恩越班而颺言曰：「陛下今日始睡覺矣。」其出言鄙俚如此。</p>
<p class="em2" id="p6"><a class="gg-link" href="#p6" onclick="return changeColor(this);"></a>國初，授左衞上將軍。顯德初，改右金吾衞上將軍，封許國公。二年冬，舁疾歸洛而卒。<span class="jiazhu">【永樂大典卷六千八百五十一。　　五代史補：周高祖為樞密，鳳翔、永興、河中三鎮反，高祖帶職出討之，迴戈路由京洛。時王守恩為留守，以使相自專，乘檐子迎高祖於郊外。高祖遙見大怒，且疾驅入於公館。久之，始令人傳旨，托以方浴。守恩不知其怒，但安坐俟久。時白文珂在高祖麾下，召而謂曰：「王守恩乘檐子俟吾，誠無禮也，安可久為留守，汝宜亟去代之。」文珂不敢違，於是即時禮上。頃之，吏馳去報守恩曰：「白侍中受樞密命，為留守訖。」留守大驚，奔馬而歸，但見家屬數百口皆被逐于通衢中，百姓莫不聚觀。其亦有乘便號叫索取貸錢物者。高祖使吏籍其數，立命償之，家財為之一空。朝廷悚然，不甚為理。】</span></p>
<p class="em2" id="p7"><a class="gg-link" href="#p7" onclick="return changeColor(this);"></a>孔知濬，字秀川，徐州滕縣人。太子太師致仕勍之猶子也。父延緘，左武衞大將軍致仕，年九十餘卒。知濬仕梁為天興軍使。同光末，勍鎮昭義，<span class="jiazhu">【昭義，原本作「佋義」，今從通鑑改正。(影庫本粘籤)】</span>時莊宗用唐朝故事，以黃門為監軍，皆恃恩暴橫，節將不能制。明宗鄴城之變，諸鎮多殺監軍。時監潞者懼誅，欲誘鎮兵謀變，知濬伏甲於室，凌晨監軍來謁，執而殺之，軍城遂寧。明宗嘉之，洎勍罷鎮，以知濬為澤州刺史，入為左驍衞大將軍。長興、清泰中，歷唐、復、成三郡刺史。晉高祖即位，用為奉國右廂都指揮使，領舒州刺史，從征范延光於鄴，遷宿州團練使，俄改隴州防禦使。開運中，移刺鳳州，累官至檢校太傅。河池據關防之要，密邇邛、蜀，兵少勢孤，知濬撫士得宜，人皆盡力，故西疆無牧圉之失。契丹主稱制，署滑州節度使。漢祖受命，自鎮入朝。隱帝嗣位，授密州防禦使，踰歲，以疾受代歸朝。廣順三年冬，卒於京師。<span class="jiazhu">【永樂大典卷一萬八千一百三十三。】</span></p>
<p class="em2" id="p8"><a class="gg-link" href="#p8" onclick="return changeColor(this);"></a>王繼弘，冀州南宮人。少嘗為盜，攻剽閭里，為吏所拘，械繫於鎮州獄，會赦免死，配隸本軍，時明宗作鎮，致之麾下。晉高祖為明宗將，署為帳中小校。天福中，為六宅副使<span class="jiaozhusup">「宅」原作「軍」，據大典(膠卷)卷六八五一改。</span><span class="shadow dn jiaozhu" id="jiaozhu04" name="jiaozhu04">六宅副使　「宅」原作「軍」，據大典(膠卷)卷六八五一改。</span>。性負氣不遜，禁中與同列忿爭，出配義州軍。歲餘，召復內職，遷領禁軍。開運末，虜犯中原，繼弘時為奉國指揮使<span class="jiaozhusup">十八字原無，據大典(膠卷)卷六八五一補。</span><span class="shadow dn jiaozhu" id="jiaozhu05" name="jiaozhu05">召復內職……繼宏時　十八字原無，據大典(膠卷)卷六八五一補。</span>，從契丹主至相州，遂令以本軍戍守。契丹主留高唐英為相州節度使。唐英善待繼弘，每候其第，則升堂拜繼弘之母，贈遺甚厚，倚若親戚，又給以兵仗，略無猜忌。會契丹主死，漢祖趨洛，唐英遣使歸款，漢祖大悅，將厚待唐英。使未迴，繼弘與指揮使樊暉等共殺唐英，繼弘自稱留後，令判官張易奉表于漢祖。人或責以見利忘義，繼弘曰：「吾儕小人也，若不因利乘便，以求富貴，畢世以來，未可得志也。」及漢祖征杜重威至德清軍，繼弘來朝，乃正授節旄。是歲，就加檢校太傅。節度判官張易，每見繼弘不法，必切言之，繼弘以為輕己。乾祐中，因事誣奏殺之，尋又害觀察推官張制。漢末，移鎮貝州，就加檢校太尉。廣順初，加同平章事。三年六月<span class="jiaozhusup">原作「三月六日」，據大典(膠卷)卷六八五一改。</span><span class="shadow dn jiaozhu" id="jiaozhu06" name="jiaozhu06">三年六月　原作「三月六日」，據大典(膠卷)卷六八五一改。</span>，移鎮河陽，會永壽節入覲，遇疾卒於京師。詔贈侍中。</p>
<p class="em2" id="p9"><a class="gg-link" href="#p9" onclick="return changeColor(this);"></a>子永昌，仕皇朝，歷內諸司使。<span class="jiazhu">【永樂大典卷六千八百五十一。】</span></p>
<p class="em2" id="p10"><a class="gg-link" href="#p10" onclick="return changeColor(this);"></a>馮暉，魏州人也。始為効節軍士，拳勇騎射，行伍憚之。初事楊師厚為隊長，唐莊宗入魏，以銀槍効節為親軍，與梁人對壘河上，暉以犒給稍薄，因竄入南軍，梁將王彥章置之麾下。莊宗平河南，暉首罪，赦之。從明宗征潞州，誅楊立有功。又從魏王繼岌伐蜀，蜀平，授夔州刺史。時荊州高季興叛，以兵攻其城，暉拒之，屢敗荊軍。長興中，為興州刺史，以乾渠為治所。會兩川叛，蜀人來侵，暉以眾寡不敵，奔歸鳳翔，朝廷怒其失守，詔於同州衙職安置。</p>
<p class="em2" id="p11"><a class="gg-link" href="#p11" onclick="return changeColor(this);"></a>未幾，從晉高祖討蜀，蜀人守劍門，領部下兵踰越險阻，從他道出於劍門之左掩擊之，殺守兵殆盡。會晉祖班師，朝廷以暉為澶州刺史。<span class="jiazhu">【澶州，原本作「恒州」，今從歐陽史改正。(影庫本粘籤)】</span>晉天福初，范延光據鄴叛，以暉為馬步都將，孫銳為監軍，自六明鎮渡河，將襲滑臺，尋為官軍所敗，暉退歸鄴，為延光城守。明年秋，暉因出戰而降，授滑州節度使、檢校太傅。鄴平，移鎮靈武。</p>
<p class="em2" id="p12"><a class="gg-link" href="#p12" onclick="return changeColor(this);"></a>初，張希崇鎮靈州，以久在北蕃，頗究邊事，數年之間，侵盜並息。希崇卒，未有主帥，蕃部寇鈔，無復畏憚，朝廷以暉強暴之名，聞於遐徼，故以命之。及暉到鎮，大張宴席，酒殽豐備，羣夷告醉，爭陳獻賀，暉皆以錦綵酬之，蕃情大悅。党項拓拔彥昭者，州界部族之大者，暉至來謁，厚加待遇，仍為治第，豐其服玩，因留之不令歸部。河西羊馬，由是易為交市。暉期年得馬五千匹，而蕃部歸心，朝議患之。<span class="jiazhu">【案隆平集藥元福傳：西戎三族攻靈州，命元福佐朔方節度使馮暉討之。朔方距威州七百里，地無水草，謂之「旱海」。攜糧至，暉食盡，詰朝行四十里，而敵騎數萬扼要路。暉大懼，遣人致賂求成，雖許，及日中猶未決。暉曰：「奈何？」元福曰：「彼正欲困我耳，察其勢，敵雖眾，特依西山而陣者，其精兵也，請以驍銳先薄西山，彼或少怯，當舉黃旗為識。」暉善其謀，斬馘殆盡。(舊五代史考異)】</span></p>
<p class="em2" id="p13"><a class="gg-link" href="#p13" onclick="return changeColor(this);"></a>晉開運初，桑維翰輔政，欲圖大舉，以制北戎，命將佐十五人，皆列藩之帥也。唯暉不預其數，乃上章自陳，且言未老可用，而制書見遺。詔報云：「非制書忽忘，實以朔方重地，蕃部窺邊，非卿雄名，何以彈壓！比欲移卿內地，受代亦須奇才。」暉得詔甚喜，又達情乞移鎮邠州，即以節鉞授之。行未及邠，又除陝州，暉獻馬千匹、駞五百頭。在陝未幾，除侍衞步軍都指揮使，兼領河陽，即以王令溫為靈武節度使。暉既典禁兵，兼領近鎮，為朝廷縻留，頗悔離靈武。及馮玉、李彥韜用事，暉善奉之，未幾，復以暉為朔方節度使，加檢校太師。漢高祖革命，就加同平章事。隱帝嗣位，加兼侍中。國初，加中書令<span class="jiaozhusup">「加」字原無，據殿本、劉本補。</span><span class="shadow dn jiaozhu" id="jiaozhu07" name="jiaozhu07">加中書令　「加」字原無，據殿本、劉本補。</span>，封陳留王。廣順三年夏，病卒，年六十。追贈衞王。</p>
<p class="em2" id="p14"><a class="gg-link" href="#p14" onclick="return changeColor(this);"></a>子繼業，朔方衙內都虞候<span class="jiaozhusup">「衙」原作「衞」，據殿本、劉本改。</span><span class="shadow dn jiaozhu" id="jiaozhu08" name="jiaozhu08">朔方衙內都虞候　「衙」原作「衞」，據殿本、劉本改。</span>。暉亡，三軍請知軍府事，因授檢校太保，充朔方兵馬留後。皇朝乾德中，移於內地，今為同州節度使。<span class="jiazhu">【永樂大典卷一萬八千一百三十三。】</span></p>
<p class="em2" id="p15"><a class="gg-link" href="#p15" onclick="return changeColor(this);"></a>高允權，延州人。祖懷遷，<span class="jiazhu">【案：原本作「懷遠」，今從歐陽史改正。(舊五代史考異)】</span>本郡牙將。懷遷生二子，長曰萬興，次曰萬金<span class="jiaozhusup">四字原無，據殿本、劉本補。影庫本批校云：「『長曰萬興』句下有『次曰萬金』四字。」</span><span class="shadow dn jiaozhu" id="jiaozhu09" name="jiaozhu09">次曰萬金　四字原無，據殿本、劉本補。影庫本批校云：「『長曰萬興』句下有『次曰萬金』四字。」</span>，梁、唐之間為延州節度使，卒於鎮。允權即萬金子也。<span class="jiazhu">【「允權即萬金子也」以上，原本疑有脫文，今無別本可校，姑仍其舊。(影庫本粘籤)】</span>雖出於將門，不閑武藝，起家為義川主簿，歷膚施縣令，罷秩歸延州之第。</p>
<p class="em2" id="p16"><a class="gg-link" href="#p16" onclick="return changeColor(this);"></a>晉開運末，以周密為延帥，延有東西二城，其中限以深澗。及契丹犯闕，一日，州兵亂，攻密，密固守東城。亂兵既無帥，亦無敢為帥者，或曰：「取高家西宅郎君為帥可也。」是夜未曙，允權方寢，亂軍排闥，請知留後事，遂居於西城，與密相拒數日。河東遣供奉官陳光穗宣撫河西，允權乃遣支使李彬奉表太原，周密棄東城而去。漢祖遣使就加允權檢校太傅，仍正授旄鉞。漢祖入汴，允權屢修貢奉。隱帝即位，加檢校太尉、同平章事。</p>
<p class="em2" id="p17"><a class="gg-link" href="#p17" onclick="return changeColor(this);"></a>允權與夏州李彝興不協，其年李守貞據河中叛，密搆彝興為援，及朝廷用兵夏州，軍逼延州，允權上章論列，彝興亦紛然自訴，朝廷賜詔和解之。太子太師致仕劉景巖，允權妻之祖也，退老於州之別墅。景巖舊事高氏為牙校，亦嘗為延帥，甚得民心。景巖以允權婚家後輩，心輕之。允權恆忌其強，是歲冬，盡殺景巖之家，收其家財萬計，以謀叛聞，朝廷不能辨。關西賊平，方面例覃恩命，就加允權檢校太師。</p>
<p class="em2" id="p18"><a class="gg-link" href="#p18" onclick="return changeColor(this);"></a>太祖即位，加兼侍中。廣順三年春卒，其子紹基匿喪久之，又擅主軍政，欲邀承襲。觀察判官李彬以為不可，當聽朝旨。紹基與羣小等惡其異議，乃殺彬，紿奏云：「彬結搆內外，謀殺都指揮使及行軍副使，自據城池，已誅戮訖，其妻子及諸房骨肉，尋令捕繫次。」太祖聞之，詔並釋之，仍令都送汝州安置。後朝廷令六宅使張仁謙往巡檢，<span class="jiazhu">【六宅，原本作「大宅」，考通鑑注，唐有十六宅，五代或稱六宅使，今改正。(影庫本粘籤)】</span>紹基乃發喪以聞。輟視朝兩日。<span class="jiazhu">【永樂大典卷五千五百三十八。】</span></p>
<p class="em2" id="p19"><a class="gg-link" href="#p19" onclick="return changeColor(this);"></a>折從阮，字可久，本名從遠，避漢高祖舊名下一字，故改焉。代家雲中，父嗣倫，為麟州刺史，累贈太子太師。從阮性溫厚，弱冠居父喪，以孝聞。唐莊宗初有河朔之地，以代北諸部屢為邊患，起從阮為河東牙將，領府州副使。同光中，授府州刺史。長興初，入朝，明宗以從阮洞習邊事，加檢校工部尚書，復授府州刺史。</p>
<p class="em2" id="p20"><a class="gg-link" href="#p20" onclick="return changeColor(this);"></a>晉高祖起義，以契丹有援立之恩，賂以雲中、河西之地，從阮由是以郡北屬。既而契丹欲盡徙河西之民以實遼東，人心大擾，從阮因保險拒之。晉少帝嗣位，北絕邊好，乃遣使持詔諭從阮令出師。明年春，從阮率兵深入邊界，連拔十餘砦。開運初，加檢校太保，遷本州團練使。其年，兼領朔州刺史、安北都護、振武軍節度使、契丹西南面行營馬步都虞候。</p>
<p class="em2" id="p21"><a class="gg-link" href="#p21" onclick="return changeColor(this);"></a>漢祖建號晉陽，引兵南下，從阮率眾歸之。尋升府州為永安軍<span class="jiaozhusup">「州」字原無，據通鑑卷二八六注引薛史補。按太平寰宇記卷三八府州條云：「漢祖建號晉陽，引兵南下，從阮率眾歸之。尋升府州為永安軍，析振武之勝州并沿河五鎮以隸焉。」</span><span class="shadow dn jiaozhu" id="jiaozhu10" name="jiaozhu10">升府州為永安軍　「州」字原無，據通鑑卷二八六注引薛史補。按太平寰宇記卷三八府州條云：「漢祖建號晉陽，引兵南下，從阮率眾歸之。尋升府州為永安軍，析振武之勝州并沿河五鎮以隸焉。」</span>，析振武之勝州并沿河五鎮以隸焉，授從阮光祿大夫、檢校太尉、永安軍節度、府勝等州觀察處置等使，仍賜功臣名號。乾祐元年，加特進、檢校太師。明年春，從阮舉族入覲，朝廷命其子德扆為府州團練使，授從阮武勝軍節度使。</p>
<p class="em2" id="p22"><a class="gg-link" href="#p22" onclick="return changeColor(this);"></a>太祖受命，加同平章事，尋移鎮滑州，又改陝州。二年冬，授靜難軍節度使。世宗即位，就加兼侍中，以年老上章請代，優詔許之。顯德二年冬，赴闕，行次西京，以疾卒，時年六十四。制贈中書令。<span class="jiazhu">【永樂大典卷一萬八千一百三十三。】</span></p>
<p class="em2" id="p23"><a class="gg-link" href="#p23" onclick="return changeColor(this);"></a>王饒，字受益，慶州華池人也<span class="jiaozhusup">「華池」原作「華地」，據殿本、劉本、大典(膠卷)卷六八五一改。按新唐書卷三七地理志，慶州有華池縣。</span><span class="shadow dn jiaozhu" id="jiaozhu11" name="jiaozhu11">慶州華池人　「華池」原作「華地」，據殿本、劉本、大典(膠卷)卷六八五一改。按新唐書卷三七地理志，慶州有華池縣。</span>。父柔，以饒貴，累贈太尉。饒沉毅有才幹，始事晉高祖。天福初，授控鶴軍使，稍遷奉國軍校，累加檢校尚書左僕射。六年，從杜重威平常山，以功加檢校司空，遷本軍都校，領連州刺史<span class="jiaozhusup">「連州」原作「運州」，據劉本、冊府卷三八七改。殿本作「鄆州」。按歐陽史卷六０職方考，時無「運州」。</span><span class="shadow dn jiaozhu" id="jiaozhu12" name="jiaozhu12">連州刺史　「連州」原作「運州」，據劉本、冊府卷三八七改。殿本作「鄆州」。按歐陽史卷六０職方考，時無「運州」。</span>。時安從進叛于襄陽，晉祖命高行周率兵討之，以饒為行營步軍都指揮使，賊平，授深州刺史。逾年，復入為奉國都校，加檢校司徒，領欽州刺史。未幾，改本軍右廂都指揮使，領閬州團練使。晉末，契丹據中原，漢祖建義于晉陽，尋克復諸夏，唯常山郡為契丹所據。<span class="jiazhu">【常山，原本作「帶山」，今從通鑑改正。(影庫本粘籤)】</span>時饒在其郡，乃與李筠、白再榮之儔承間竊發，盡逐其黨。漢祖嘉之，授鄜州觀察留後，加光祿大夫，賜爵開國侯，復移授鎮國軍節度使，加檢校太傅。國初，就加同平章事，賜推誠奉義翊戴功臣。顯德初，以郊丘禮畢，加檢校太尉，移鎮貝州。世宗嗣位，加兼侍中，改彰德軍節度使。滿歲受代，入奉朝請。顯德四年冬，以疾卒於京東之私第<span class="jiaozhusup">劉本同，殿本作「東京」，大典(膠卷)卷六八五一作「京都」。</span><span class="shadow dn jiaozhu" id="jiaozhu13" name="jiaozhu13">京東　劉本同，殿本作「東京」，大典(膠卷)卷六八五一作「京都」。</span>，年五十九。追封巢國公。饒性寬厚，體貌詳雅，所蒞藩鎮，民皆便之。每接賓佐，必怡聲緩氣，恂恂如也，故士君子亦以此多之。<span class="jiazhu">【永樂大典卷六千八百五十一。】</span></p>
<p class="em2" id="p24"><a class="gg-link" href="#p24" onclick="return changeColor(this);"></a>孫方諫，鄚州清苑縣人也<span class="jiaozhusup">「鄚州」原作「鄭州」，據殿本、劉本改。按宋史卷二五三孫行友傳云：「孫行友，莫州清苑人。」莫州即鄚州，見舊唐書卷三九地理志。</span><span class="shadow dn jiaozhu" id="jiaozhu14" name="jiaozhu14">鄚州清苑縣人　「鄚州」原作「鄭州」，據殿本、劉本改。按宋史卷二五三孫行友傳云：「孫行友，莫州清苑人。」莫州即鄚州，見舊唐書卷三九地理志。</span>。本名方簡，廣順初，以犯廟諱，故改焉。定州西北二百里有狼山，山上有堡，邊人賴之以避剽掠之患，因中置佛舍。有尼深意者，俗姓孫氏，主其事，以香火之教聚其徒，聲言屍不壞，因復以衣襟，瞻禮信奉，有同其生。方諫即其宗人也，嗣行其教，率眾不食葷茹，其黨推之為砦主。</p>
<p class="em2" id="p25"><a class="gg-link" href="#p25" onclick="return changeColor(this);"></a>晉開運初，定帥表為邊界遊奕使。<span class="jiazhu">【案宋史孫行友傳云：方諫懼主帥捕逐，乃表歸朝，因署為東北面招收指揮使，且賜院額曰勝福。每契丹軍來，必率其徒襲擊之，鎧仗畜產所得漸多，人益依以避難焉。易定帥聞于朝，因以方諫為邊界遊奕使，行友副之。自是捍禦侵軼<span class="jiaozhusup">「侵軼」二字原無，據宋史卷二五三孫行友傳補。</span><span class="shadow dn jiaozhu" id="jiaozhu15" name="jiaozhu15">自是捍禦侵軼　「侵軼」二字原無，據宋史卷二五三孫行友傳補。</span>，多所殺獲，乘勝入祁溝關，平庸城，破飛狐砦<span class="jiaozhusup">原作「飛狐塞」，據宋史卷二五三孫行友傳改。劉本作「飛狐寨」。</span><span class="shadow dn jiaozhu" id="jiaozhu16" name="jiaozhu16">飛狐砦　原作「飛狐塞」，據宋史卷二五三孫行友傳改。劉本作「飛狐寨」。</span>，契丹頗畏之。】</span>求請多端，因少不得志，潛通於契丹。戎王之入中原也，以方諫為定州節度使，尋以其將耶律忠代之，改方諫雲州節度使。方諫恚憤，與其黨歸狼山，不受契丹命。</p>
<p class="em2" id="p26"><a class="gg-link" href="#p26" onclick="return changeColor(this);"></a>漢初，契丹隳定州城壘，燒爇廬舍，盡驅居民而北，中山為之一空。方諫自狼山率其部眾迴保定州，上表請命，漢祖嘉之，即授以節鉞，累官至使相。<span class="jiazhu">【案宋史云：漢授行友易州刺史，行義泰州刺史，弟兄掎角以居，寇每入，諸軍鎮閉壘坐視，一無所得。】</span></p>
<p class="em2" id="p27"><a class="gg-link" href="#p27" onclick="return changeColor(this);"></a>太祖受命，加兼侍中。未幾，改華州節度使。朝廷以其弟行友為定州留後，<span class="jiazhu">【案宋史云：行友上言，偵得契丹離合，願得勁兵三千，乘間平定幽州。乃移方諫鎮華州，以行友為定州留後。】</span>又以弟議<span class="jiazhu">【案：宋史作行義。(舊五代史考異)】</span>為德州刺史，兄弟子姪職內廷者凡數人。世宗嗣位，史彥超代之，車駕駐蹕於并門，方諫自華覲於行在，從大駕南巡，以疾就醫於洛下。尋授同州節度使，加兼中書令，未及赴任，以疾卒於洛陽，年六十二。輟視朝兩日，詔贈太師。</p>
<p class="em2" id="p28"><a class="gg-link" href="#p28" onclick="return changeColor(this);"></a>其弟行友繼為定州節度。皇朝乾德中，以其祅妄惑眾，詔毀狼山佛寺，遷其尼朽骨赴京，遣焚於北郊，以行友為諸衞大將軍，自是祅徒遂息焉。<span class="jiazhu">【永樂大典卷三千五百六十一。　　案續通鑑長編：建隆二年八月，義成節度使、同平章事孫行友，在鎮逾八年，而狼山妖尼深意黨益盛。上初即位，行友不自安，累表乞解官歸山，上不許，行友懼，乃繕治甲兵，將棄其帑，還據山寨以叛。兵馬都監樂繼能密奏其事，上遣閤門副使武懷節馳騎會鎮、趙之兵，偽稱巡邊，直入定州，行友不之覺。既而出詔示之，令舉族歸朝，行友倉皇聽命。既至，命侍御史李維岳即訊得實。己酉，制削奪行友官爵，禁錮私第，取尼深意尸，焚之都城西北隅。行友弟易州刺史方進，姪保塞軍使全暉，皆詣闕待罪，詔釋之。(舊五代史考異)】</span></p>
<p class="em2" id="p29"><a class="gg-link" href="#p29" onclick="return changeColor(this);"></a>史臣曰：昔晉之季也，敵騎長驅，中原無主，漢祖雖思拯溺，未果圖南。趙暉首變陝郊，同扶義舉，漢之興也，暉有力焉，命以作藩，斯無愧矣。守恩乘時效順，雖有可觀，好利殘民，夫何足貴！允權、方諫，因版蕩之世，竊屏翰之權，比夫畫雲臺之功臣，何相去之遠也。<span class="jiazhu">【永樂大典卷三千五百六十一。】</span></p>
</div></body></html>