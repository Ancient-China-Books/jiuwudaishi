<?xml version='1.0' encoding='utf-8'?>
<html lang="zh-Hant" xml:lang="zh-Hant" xmlns="http://www.w3.org/1999/xhtml"><head><meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/><title id="toc_1">舊五代史-卷一百四十一·志三·五行志</title><script src="../Styles/main.js" type="text/javascript"></script></head><body><div id="text">
<div class="section" id="title-0"><h1>五行志</h1><hr/></div>
<p class="em2" id="p0"><a class="gg-link" href="#p0" onclick="return changeColor(this);"></a>昔武王克商，以箕子歸，作洪範。其九疇之序，一曰五行，所以紀休咎之徵，窮天人之際。故後之修史者，咸有其說焉。蓋欲使後代帝王見災變而自省，責躬修德，崇仁補過，則禍消而福至，此大略也。今故按五代之簡編，記五行之災沴，追為此志，以示將來。其於京房之舊說，劉向之緒言，則前史敍之詳矣，此不復引以為證焉。</p>
<div class="section" id="title-1"><h2>水淹風雨</h2></div>
<p class="em2" id="p1"><a class="gg-link" href="#p1" onclick="return changeColor(this);"></a>梁開平四年十月，梁、宋、輝、亳水，詔令本州開倉賑貸。十一月，大風，下詔曰：「自朔至今，異風未息，宜命祈禱。」</p>
<p class="em2" id="p2"><a class="gg-link" href="#p2" onclick="return changeColor(this);"></a>唐同光二年七月，汴州雍丘縣大雨風，拔樹傷稼。曹州大水，平地三尺。八月，江南大兩溢漫，流入鄆州界。<span class="jiazhu">鄆州，原本作「陳州」，今從五代會要改正。(影庫本粘籤)</span>十一月，中書門下奏：「今年秋，天下州府多有水災，百姓所納秋稅，請特放加耗。」從之。</p>
<p class="em2" id="p3"><a class="gg-link" href="#p3" onclick="return changeColor(this);"></a>三年六月至九月，大雨，江河崩決，壞民田。七月，洛水泛漲，壞天津橋，漂近河廬舍，艤舟為渡，覆沒者日有之。鄴都奏，御河漲於石灰窯口，開故河道以分水勢。鞏縣河堤破，壞倉厫。八月，勅：「如聞天津橋未通往來，百官以舟檝濟渡，因茲傾覆，兼踣泥塗。自今文武百官，三日一趨朝，宰臣即每日中書視事。」</p>
<p class="em2" id="p4"><a class="gg-link" href="#p4" onclick="return changeColor(this);"></a>四年正月，勅：「自京以來<span class="jiaozhusup">殿本、劉本同。會要卷一一作「自京以東」。</span><span class="shadow dn jiaozhu" id="jiaozhu00" name="jiaozhu00">自京以來　殿本、劉本同。會要卷一一作「自京以東」。</span>，<span class="jiazhu">案：此句疑有脫誤。</span>幅圜千里，水潦為沴，流亡漸多。宜自今月三日後<span class="jiaozhusup">「月」原作「年」，據殿本及會要卷一一改。</span><span class="shadow dn jiaozhu" id="jiaozhu01" name="jiaozhu01">今月三日　「月」原作「年」，據殿本及會要卷一一改。</span>，避正殿，減常膳，徹樂省費，以答天譴。應去年經水災處鄉村，有不給及逃移人戶，夏秋兩稅及諸折科，委諸處長吏切加點檢，並與放免，仍一年內不得雜差遣。應在京及諸縣，有停貯斛斗，並令減價出糶，以濟公私，如不遵守，仰具聞奏。」</p>
<p class="em2" id="p5"><a class="gg-link" href="#p5" onclick="return changeColor(this);"></a>長興元年夏，鄜州上言，大水入城，居人溺死。</p>
<p class="em2" id="p6"><a class="gg-link" href="#p6" onclick="return changeColor(this);"></a>二年六月壬戌，汴州上言，大雨，雷震文宣王廟講堂。十一月壬子，鄆州上言，黃河暴漲，漂溺四千餘戶<span class="jiaozhusup">「雷」字原無，據殿本、劉本補。按此段殿本、劉本繫在下文「是月甲子，洛水溢，壞民廬舍」後，無「二年」二字。</span><span class="shadow dn jiaozhu" id="jiaozhu02" name="jiaozhu02">二年六月壬戌汴州上言大雨雷震文宣王廟講堂……漂溺四千餘戶　「雷」字原無，據殿本、劉本補。按此段殿本、劉本繫在下文「是月甲子，洛水溢，壞民廬舍」後，無「二年」二字。</span>。</p>
<p class="em2" id="p7"><a class="gg-link" href="#p7" onclick="return changeColor(this);"></a>三年四月<span class="jiaozhusup">「三年」，殿本、劉本作「二年」。</span><span class="shadow dn jiaozhu" id="jiaozhu03" name="jiaozhu03">三年四月　「三年」，殿本、劉本作「二年」。</span>，棣州上言，水壞其城。是月己巳<span class="jiaozhusup">「月」原作「日」，據殿本、劉本改。</span><span class="shadow dn jiaozhu" id="jiaozhu04" name="jiaozhu04">是月己巳　「月」原作「日」，據殿本、劉本改。</span>，鄆州上言，黃河水溢岸，闊三十里，東流。五月丁亥，申州大水，平地深七尺。是月戊申，襄州上言，漢水入城，壞民廬舍，又壞均州郛郭，水深三丈，居民登山避水，仍畫圖以進。是月甲子，<span class="jiaozhusup">殿本、劉本同。按二十史朔閏表，長興三年五月壬午朔，無甲子。長興二年五月戊午朔，甲子為七日。</span><span class="shadow dn jiaozhu" id="jiaozhu05" name="jiaozhu05">是月甲子　殿本、劉本同。按二十史朔閏表，長興三年五月壬午朔，無甲子。長興二年五月戊午朔，甲子為七日。</span>洛水溢，壞民廬舍。三年七月，諸州大水，宋、亳、潁尤甚。宰臣奏曰：「今秋宋州管界，水災最盛，人戶流亡，粟價暴貴。臣等商量，請於本州倉出斛斗，依時出糶，以救貧民。」從之。是月，秦州大水，溺死窯谷內居民三十六人。夔州赤甲山崩，<span class="jiazhu">案：原本訛「求甲」，今據五代會要改正。(舊五代史考異)</span>大水漂溺居人。</p>
<p class="em2" id="p8"><a class="gg-link" href="#p8" onclick="return changeColor(this);"></a>清泰元年九月，連雨害稼。詔曰：「久雨不止，禮有所禳，禜都城門，三日不止，乃祈山川，告宗廟社稷。宜令太子賓客李延範等禜諸城門，太常卿李懌等告宗廟社稷。」</p>
<p class="em2" id="p9"><a class="gg-link" href="#p9" onclick="return changeColor(this);"></a>晉天福初，高祖將建義於太原，城中數處井泉暴溢。</p>
<p class="em2" id="p10"><a class="gg-link" href="#p10" onclick="return changeColor(this);"></a>四年七月，西京大水，伊、洛、瀍、澗皆溢，壞天津橋。八月，河決博平，甘陵大水。</p>
<p class="em2" id="p11"><a class="gg-link" href="#p11" onclick="return changeColor(this);"></a>六年九月，河決於滑州，一概東流，居民登丘塚，為水所隔。詔所在發舟檝以救之。兗州、濮州界皆為水所漂溺，命鴻臚少卿魏玭、將作少監郭廷讓、右金吾衞將軍安濬、右驍衞將軍田峻於滑、濮、澶、鄆四州，檢河水所害稼，并撫問遭水百姓。兗州又奏，河水東流，闊七十里，至七年三月，命宋州節度使安彥威率丁夫塞之。河平，建碑立廟於河決之所。</p>
<p class="em2" id="p12"><a class="gg-link" href="#p12" onclick="return changeColor(this);"></a>開運元年六月，黃河、洛河泛溢堤堰，鄭州原武、滎澤縣界河決。</p>
<p class="em2" id="p13"><a class="gg-link" href="#p13" onclick="return changeColor(this);"></a>周廣順二年七月，暴風雨，京師水深二尺，壞牆屋不可勝計。諸州皆奏大雨，所在河渠泛溢害稼。</p>
<p class="em2" id="p14"><a class="gg-link" href="#p14" onclick="return changeColor(this);"></a>三年六月，諸州大水，襄州漢江漲溢入城，城內水深一丈五尺<span class="jiaozhusup">原作「五尺」，據本書卷一一三周太祖紀、會要卷一一改。</span><span class="shadow dn jiaozhu" id="jiaozhu06" name="jiaozhu06">一丈五尺　原作「五尺」，據本書卷一一三周太祖紀、會要卷一一改。</span>，倉庫漂盡，居人溺者甚眾。</p>
<div class="section" id="title-2"><h3>地震</h3></div>
<p class="em2" id="p15"><a class="gg-link" href="#p15" onclick="return changeColor(this);"></a>唐同光二年十一月，鎮州地震。<span class="jiazhu">鎮州，原本作「真州」，今從五代會要改正。(影庫本粘籤)</span></p>
<p class="em2" id="p16"><a class="gg-link" href="#p16" onclick="return changeColor(this);"></a>三年十一月二十五日夜，魏、博、徐、宿地大震。</p>
<p class="em2" id="p17"><a class="gg-link" href="#p17" onclick="return changeColor(this);"></a>天成三年七月，鄭州地震<span class="jiaozhusup">「州」字原無，據劉本補。</span><span class="shadow dn jiaozhu" id="jiaozhu07" name="jiaozhu07">鄭州地震　「州」字原無，據劉本補。</span>。</p>
<p class="em2" id="p18"><a class="gg-link" href="#p18" onclick="return changeColor(this);"></a>長興二年六月，太原地震，自二十五日子時至二十七日申時，二十餘度。左補闕李詳上疏曰：</p>
<p class="yinyong" id="p19"><a class="gg-link" href="#p19" onclick="return changeColor(this);"></a>臣聞天地之道，以簡易示人；鬼神之情，以禍福為務。王者祥瑞至而不喜，災異見而輒驚，罔不寅畏上玄，思答天譴。臣聞北京地震，日數稍多。臣曾覽國書，伏見高宗時，晉州地震，上謂羣臣曰：「豈朕政教之不明，使晉州地震耶？」侍中張行成奏曰：「天陽也，地陰也，天陽君象，地陰臣象，君宜轉動，臣宜安靜。今晉州地震，彌旬不休，將恐女謁任事，臣下陰謀。且晉州是陛下本封，今地震焉，尤彰其應。伏願深思遠慮，以杜未萌。」又，開元中，秦州地震，尋差官宣慰，兼降使致祭山川，所損之家，委量事安置奏聞。</p>
<p class="yinyong" id="p20"><a class="gg-link" href="#p20" onclick="return changeColor(this);"></a>伏惟陛下中興唐祚，起自晉陽，地數震於帝鄉，理合思於天誡。況聖明御宇，于今六年，歲稔時康，人安俗阜。臣慮天意恐陛下忘創業艱難之時，有功成矜滿之意。伏望特委親信，兼選勳賢，且往北京慰安，密令巡問黎民之疾苦，嚴山川之祭祀，然後鑒前朝得喪之本，採歷代聖哲之規，崇不諱之風，罷不急之務。</p>
<p class="" id="p21"><a class="gg-link" href="#p21" onclick="return changeColor(this);"></a>明宗深嘉之，錫以三品章服。十一月，雄武軍上言，洛陽地震。</p>
<p class="em2" id="p22"><a class="gg-link" href="#p22" onclick="return changeColor(this);"></a>三年八月，秦州地震。</p>
<p class="em2" id="p23"><a class="gg-link" href="#p23" onclick="return changeColor(this);"></a>漢乾祐二年四月丁丑，幽、定、滄、營、深、貝<span class="jiazhu">深、貝，原本作「清具」，今從文獻通考改正。(影庫本粘籤)</span>等州地震，幽、定尤甚。</p>
<p class="em2" id="p24"><a class="gg-link" href="#p24" onclick="return changeColor(this);"></a>周廣順三年十月，魏、邢、洺<span class="jiazhu">邢、洺，原本作「邢洛」，今從文獻通考改正。(影庫本粘籤)</span>等州地震數日，凡十餘度，魏州尤甚。</p>
<div class="section" id="title-3"><h3>蟲魚禽獸</h3></div>
<p class="em2" id="p25"><a class="gg-link" href="#p25" onclick="return changeColor(this);"></a>梁龍德末，許州進綠毛龜，宮中造室以畜之，命之曰「龜堂」。識者以為不祥之言。</p>
<p class="em2" id="p26"><a class="gg-link" href="#p26" onclick="return changeColor(this);"></a>唐天祐十八年二月，張文禮叛於鎮州，時野水變，其色如血，游魚多死，浮於水上，識者知其必敗。</p>
<p class="em2" id="p27"><a class="gg-link" href="#p27" onclick="return changeColor(this);"></a>十九年，定州王處直卒。先是，處直自為德政碑，建樓於衙城內，言有龍見。或覩之，其狀乃黃么蜥蜴也。處直以為神異，造龍牀以安之。又，城東麥田中，有羣鵲數百，平地為巢，處直以為己德所感。識者竊論曰：「蟲蛇陰物，比藏山澤，今據屋室，人不得而有也。鵲巢於樹，固其所也；今止平地，失其所也<span class="jiaozhusup">十六字原無，據冊府卷九五一補。</span><span class="shadow dn jiaozhu" id="jiaozhu08" name="jiaozhu08">鵲巢於樹固其所也今止平地失其所也　十六字原無，據冊府卷九五一補。</span>。南方為火，火主禮，禮之壞則羽蟲失性，以文推之，上失其道，不安於位之兆也。」果為其子都所廢。</p>
<p class="em2" id="p28"><a class="gg-link" href="#p28" onclick="return changeColor(this);"></a>應順元年閏正月丙寅辰時，唐閔帝幸至德宮，初出興教門，有飛鳶自空而落，死於御前。是日，大風晦冥。</p>
<p class="em2" id="p29"><a class="gg-link" href="#p29" onclick="return changeColor(this);"></a>清泰元年十月辛未巳時，有雉金色，自南飛入中書，止於政事堂之上，吏驅之不去，良久又北飛。是日，民家得之。</p>
<p class="em2" id="p30"><a class="gg-link" href="#p30" onclick="return changeColor(this);"></a>二年，鄴西李固鎮，有大鼠與蛇鬬於橋下，鬬及日之申<span class="jiaozhusup">「申」原作「中」，據本書卷七五晉高祖紀改。</span><span class="shadow dn jiaozhu" id="jiaozhu09" name="jiaozhu09">日之申　「申」原作「中」，據本書卷七五晉高祖紀改。</span>，蛇不勝而死。</p>
<p class="em2" id="p31"><a class="gg-link" href="#p31" onclick="return changeColor(this);"></a>三年三月戊午，有蛇鼠鬬於洛陽師子門外，而鼠殺蛇。夏四月戊子，熊入市，形如人，搏人。又一熊自老君廟南走向城，會車駕幸近郊，從官射之而斃。</p>
<p class="em2" id="p32"><a class="gg-link" href="#p32" onclick="return changeColor(this);"></a>漢乾祐三年正月，有狐出明德樓，獲之，比常狐毛長，腹別有二足。</p>
<p class="em2" id="p33"><a class="gg-link" href="#p33" onclick="return changeColor(this);"></a>周廣順三年六月，河北諸州旬日內無烏，既而聚澤、潞之間山谷中，集於林木，壓樹枝皆折。是年，人疾疫死者甚眾。至顯德元年，河東劉崇為周師所敗，伏尸流血，故先萌其兆。</p>
<p class="em2" id="p34"><a class="gg-link" href="#p34" onclick="return changeColor(this);"></a>顯德元年三月，潞州高平縣有鵲巢於縣郭之南平地，巢中七八雛。</p>
<div class="section" id="title-4"><h3>蝗</h3></div>
<p class="em2" id="p35"><a class="gg-link" href="#p35" onclick="return changeColor(this);"></a>梁開平元年六月，許、陳、汝、蔡、潁五州蝝生，有野禽羣飛蔽空，食之皆盡。</p>
<p class="em2" id="p36"><a class="gg-link" href="#p36" onclick="return changeColor(this);"></a>唐同光三年九月，鎮州奏，飛蝗害稼。</p>
<p class="em2" id="p37"><a class="gg-link" href="#p37" onclick="return changeColor(this);"></a>晉天福七年四月，山東、河南、關西諸郡蝗害稼，至八年四月，天下諸州飛蝗害田，食草木葉皆盡。詔州縣長吏捕蝗。華州節度使楊彥詢、<span class="jiazhu">案：原本作「彥珣」，今從列傳改正。(舊五代史考異)</span>雍州節度使趙瑩命百姓捕蝗一斗，以祿粟一斗償之<span class="jiaozhusup">會要卷一一同。五代史記補考卷二引會要作「橡栗二斗」。</span><span class="shadow dn jiaozhu" id="jiaozhu10" name="jiaozhu10">祿粟一斗　會要卷一一同。五代史記補考卷二引會要作「橡栗二斗」。</span>。時蝗旱相繼，人民流移，饑者盈路，關西餓殍尤甚，死者十七八。朝廷以軍食不充，分命使臣諸道括粟麥，晉祚自茲衰矣。</p>
<p class="em2" id="p38"><a class="gg-link" href="#p38" onclick="return changeColor(this);"></a>漢乾祐元年七月，青、鄆、兗、齊、濮<span class="jiaozhusup">「濮」原作「漢」，據殿本、劉本及會要卷一一、五代史記補考卷二改。又，五代史記補考「兗」作「襄」。</span><span class="shadow dn jiaozhu" id="jiaozhu11" name="jiaozhu11">青鄆兗齊濮　「濮」原作「漢」，據殿本、劉本及會要卷一一、五代史記補考卷二改。又，五代史記補考「兗」作「襄」。</span>、沂、密、邢、曹皆言蝝生。開封府奏，陽武、雍丘、襄邑等縣蝗，開封尹侯益遣人以酒肴致祭，尋為鸜鵒食之皆盡。勅禁羅弋鸜鵒，以其有吞蝗之異也。</p>
<p class="em2" id="p39"><a class="gg-link" href="#p39" onclick="return changeColor(this);"></a>二年五月，博州奏，有蝝生，化為蝶飛去。宋州奏，蝗一夕抱草而死，差官祭之。</p>
<div class="section" id="title-5"><h3>火</h3></div>
<p class="em2" id="p40"><a class="gg-link" href="#p40" onclick="return changeColor(this);"></a>唐天成四年十一月，汝州火，燒羽林軍營五百餘間。先是，司天奏，熒惑入羽林，飭京師為火備，至是果應。</p>
<p class="em2" id="p41"><a class="gg-link" href="#p41" onclick="return changeColor(this);"></a>長興二年四月辛丑，汴州封禪寺門扉上歘然火起，延燒近舍。是月，衞州奏，黎陽大火。先是，下詔於諸道，令為火備，至是驗之。</p>
<p class="em2" id="p42"><a class="gg-link" href="#p42" onclick="return changeColor(this);"></a>三年十二月壬戌，懷州軍營內，三處火光自起，人至即滅，並不焚燒舍宇。明宗謂侍臣曰：「火妖乎？」侍臣曰：「恐妖人造作，宜審詰之。」</p>
<p class="em2" id="p43"><a class="gg-link" href="#p43" onclick="return changeColor(this);"></a>晉天福三年十一月，襄州奏，火燒居民千餘家。</p>
<p class="em2" id="p44"><a class="gg-link" href="#p44" onclick="return changeColor(this);"></a>九年春，左龍武統軍皇甫遇從少帝禦契丹於鄆州北，將戰之夕，有火光熒熒然，生於牙竿之上。</p>
<p class="em2" id="p45"><a class="gg-link" href="#p45" onclick="return changeColor(this);"></a>周顯德五年四月，吳越王錢俶奏，十日夜，杭州火，焚燒府署殆盡。世宗命中使賫詔撫問。</p>
<div class="section" id="title-6"><h3>草木石冰</h3></div>
<p class="em2" id="p46"><a class="gg-link" href="#p46" onclick="return changeColor(this);"></a>梁開平三年春正月，潞州軍前李思安奏，壺關縣庶穰鄉<span class="jiazhu">庶穰，原本作「康穰，薛史晉高祖紀亦作「庶」，今改正。(影庫本粘籤)</span>村人因伐樹倒，自分為兩片，內有六字，皆如左書，曰「天十四載石進」，乃圖其狀以進。梁祖異之，命示百官，莫有詳其義者。及晉高祖即位，人以為雖有圖姓，計其甲子則二十有九年矣。識者曰：「『天』字取『四』字中兩畫加之於傍，則『丙』字也；『四』字去中間兩畫加『十』字，則『申』字也。晉祖即位之年，乃丙申也。」</p>
<p class="em2" id="p47"><a class="gg-link" href="#p47" onclick="return changeColor(this);"></a>唐天祐五年，長柳巷田家有殭桃樹，經年舊坎猶在，其仆木一朝屹然而起，行數十步，復於舊坎，其家駭異，倉皇散走。議者以漢昭帝時，上林仆木起生枝，時蟲蠧成文而宣帝興。今木理成文，仆而重起，乃莊宗中興之兆也。</p>
<p class="em2" id="p48"><a class="gg-link" href="#p48" onclick="return changeColor(this);"></a>同光元年冬十二月辛卯，亳州<span class="jiazhu">亳州，原本作「濠州」，今從五代會要改正。(影庫本粘籤)</span>太清宮道士上言，玄元皇帝殿前枯檜再生一枝，畫圖以進。</p>
<p class="em2" id="p49"><a class="gg-link" href="#p49" onclick="return changeColor(this);"></a>清泰末年，末帝先人墳側古佛剎中石像，忽然搖動不已，觀者咸訝焉。</p>
<p class="em2" id="p50"><a class="gg-link" href="#p50" onclick="return changeColor(this);"></a>晉開運元年七月一日，少帝御明德門，宣赦改元。是日，遇大雷雨，門內有井亭，亭有石盆，有走水槽，槽有龍首，其夕悉飄行數十步，而龍首斷焉。識者曰：「石，國姓也，此兆非祥，石氏其遷乎！其絕乎！」</p>
<p class="em2" id="p51"><a class="gg-link" href="#p51" onclick="return changeColor(this);"></a>二年正月，汴州封丘門外，壕水東北隅水上有文，若大樹花葉芬敷之狀，相連數十株，宛若圖畫，傾都觀之。識者云：「唐景福中，盧彥威浮陽壕水有樹文亦如此，時有高尼辭郡人曰：『此地當有兵難。』至光化中，其郡果為燕帥劉仁恭所陷。」</p>
<p class="em2" id="p52"><a class="gg-link" href="#p52" onclick="return changeColor(this);"></a>三年九月，大水，太原葭蘆茂盛，最上一葉如旗狀，皆南指。十二月己丑，雨木冰。是月戊戌，霜霧大降，草木皆如冰。</p>
<p class="em2" id="p53"><a class="gg-link" href="#p53" onclick="return changeColor(this);"></a>漢乾祐元年八月，李守貞叛于河中，境內蘆葉皆若旗旒之狀<span class="jiaozhusup">二十四字原無，據殿本、劉本補。影庫本批校云：「原本尚有『漢乾祐元年』一條，今脫去。」</span><span class="shadow dn jiaozhu" id="jiaozhu12" name="jiaozhu12">漢乾祐元年……之狀　二十四字原無，據殿本、劉本補。影庫本批校云：「原本尚有『漢乾祐元年』一條，今脫去。」</span>。</p>
<p class="em2" id="p54"><a class="gg-link" href="#p54" onclick="return changeColor(this);"></a>周廣順三年春，樞密使王峻遙鎮青州，有司制旄節以備迎授。前夕，其節有聲。主者曰：「昔後唐長興中，安重誨授河中，其節亦有聲，斯亦木之妖也。」<span class="jiazhu">永樂大典卷八千六百十九。(孔本)</span></p>
</div></body></html>