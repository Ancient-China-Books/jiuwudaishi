<?xml version='1.0' encoding='utf-8'?>
<html lang="zh-Hant" xml:lang="zh-Hant" xmlns="http://www.w3.org/1999/xhtml"><head><meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/><title id="toc_1">舊五代史-卷十二·梁書十二·宗室列傳第二</title><script src="../Styles/main.js" type="text/javascript"></script></head><body><div id="text">
<div class="section" id="title-0"><h1>宗室列傳第二</h1><hr/></div>
<p class="jiazhu" id="p0"><a class="gg-link" href="#p0" onclick="return changeColor(this);"></a>案：梁宗室傳，永樂大典唯友寧、友倫、友裕三傳有全篇，餘多殘闕。今彙其散見者十五條，通鑑注引一條，其見冊府元龜者又得六條，謹考其事蹟前後，敍次如左。</p>
<p class="em2" id="p1"><a class="gg-link" href="#p1" onclick="return changeColor(this);"></a>廣王全昱，太祖長兄，受禪後封。<span class="jiazhu">永樂大典卷一萬六千六百二十八。　　案通鑑：天祐二年二月戊戌，以安南節度使、同平章事朱全昱為太師，致仕。全昱，全忠之兄也，戇樸無能，先領安南，全忠自請罷之。歐陽史作領嶺南西道節度使。(舊五代史考異)</span>乾化元年，還睢陽，命內臣拜餞都外。王出宿至於偃師，仍詔其子衡王友諒侍從以歸。<span class="jiazhu">冊府元龜卷二百七十七。</span>庶人篡位，授宋州節度使。<span class="jiazhu">冊府元龜卷二百八十一。</span>貞明二年，卒。<span class="jiazhu">永樂大典卷一萬六千六百二十八。　　案五代會要：全昱，贈尚書令，謚德靖。　　五代史闕文：全昱，梁祖之兄也。既受禪，宮中開宴，惟親王得與。因為博戲，全昱酒酣，忽起取骰子擊盆迸散，大呼梁祖曰：「朱三，汝碭山一民，因天下饑荒，入黃巢作賊，天子用汝為四鎮節度使，富貴足矣，何故滅他李家三百年社稷，稱王稱朕，吾不忍見血吾族矣，安用博為！」梁祖不悅而罷。臣謹按梁史廣王全昱傳曰：昱樸野，常呼帝為「三」。宮中博戲之事諱之。夫梁祖弒二君，弒一皇后，名臣被害者不可勝紀。及莊宗即位，盡誅朱氏，惟全昱先令終。至道初，知單州有稱廣王之後與尼訟田者，豈以一言之善，獨存其嗣耶！　　案通鑑考異引王仁裕玉堂閑話曰：骰子數匝，廣王全昱忽駐不擲，顧而向梁祖再呼朱三，梁祖動容。廣王曰：「你受它爾許大官職，久遠家族得安否！」於是大怒，擲戲具於階下，抵其盆而碎之，喑嗚眦睢，數日不止。與王禹偁所述微異。(舊五代史考異)</span></p>
<p class="em2" id="p2"><a class="gg-link" href="#p2" onclick="return changeColor(this);"></a>友諒，全昱子，初封衡王，後嗣廣王。<span class="jiazhu">永樂大典卷一萬六千六百二十八。</span>繼歷藩郡，多行不法。<span class="jiazhu">冊府元龜卷二百九十九。</span>坐弟友能反，廢囚京師。唐師入汴，與友能、友誨同日遇害。<span class="jiazhu">永樂大典卷一萬六千六百二十八。</span></p>
<p class="em2" id="p3"><a class="gg-link" href="#p3" onclick="return changeColor(this);"></a>友能，全昱子，封惠王，後為宋、滑二州留後。<span class="jiazhu">永樂大典卷一萬六千六百二十八。　　案：友能後以叛廢，詳見末帝紀。又，通鑑云：龍德元年夏四月<span class="jiaozhusup">原作「龍紀」，據通鑑卷二七一改。按龍紀，唐昭宗年號，龍德，梁末帝年號。</span><span class="shadow dn jiaozhu" id="jiaozhu00" name="jiaozhu00">龍德　原作「龍紀」，據通鑑卷二七一改。按龍紀，唐昭宗年號，龍德，梁末帝年號。</span>，陳州刺史惠王友能反，舉兵趨大梁，詔陝州留後霍彥威、宣義節度使王彥章、控鶴指揮使張漢傑將兵討之。友能至陳留，兵敗，走還陳州，諸軍圍之。秋七月，惠王友能降。庚子，詔赦其死，降封房陵侯。</span></p>
<p class="em2" id="p4"><a class="gg-link" href="#p4" onclick="return changeColor(this);"></a>友誨，全昱子，封邵王。<span class="jiazhu">永樂大典卷一萬六千六百二十八。</span>乾化元年，以檢校兵部尚書充控鶴指揮使。<span class="jiazhu">冊府元龜卷二百六十九。</span>坐友能反廢，後為唐兵所殺。<span class="jiazhu">永樂大典卷一萬六千六百二十六。案通鑑云：邵王友誨，全昱之子也，性穎悟，人心多向之。或言其誘致禁軍，欲為亂，梁主召友誨，與其兄友諒、友能並幽於別第。及唐師將至，梁主疑諸兄弟乘危謀亂，并皇弟賀王友雍、建王友徽盡殺之。考異曰：薛史云，友諒、友能、友誨，莊宗入汴，同日遇害。按中都既敗，均王親弟猶疑而殺之，况其從弟嘗為亂者，豈得獨存云云。考通鑑以友諒等為末帝自殺，考異祇以事理度之，而不言所據何書。歐陽史仍從薛史。王禹偁五代史闕文亦云莊宗即位，盡誅朱氏。度當日事勢，梁末帝自中都告敗，救死不遑，未必遽誅兄弟，當以薛史為得其實。通鑑所載，恐未足據也。</span></p>
<p class="em2" id="p5"><a class="gg-link" href="#p5" onclick="return changeColor(this);"></a>安王友寧，字安仁。少習詩禮，長喜兵法，有倜儻之風。太祖鎮汴，累署軍職，每因出師，多命統驍果以從。及擒秦宗權，太祖令友寧轞送宗權西獻於長安，詔加檢校右散騎常侍、行右監門衞將軍。自是繼立軍功，累官至檢校司空兼龔、柳二州刺史。太祖駐軍岐下，遣友寧領所部兵先歸梁苑，以備守禦。屬青帥王師範搆亂，以關東諸鎮兵悉在岐<span class="jiaozhusup">「鎮」字原無，據冊府卷二九一補。</span><span class="shadow dn jiaozhu" id="jiaozhu01" name="jiaozhu01">關東諸鎮兵　「鎮」字原無，據冊府卷二九一補。</span>、隴，<span class="jiazhu">岐、隴，原本作「岐寵」，今據文改正。(影庫本粘籤)</span>欲乘虛竊發，自齊、魯至於華下，羅布姦黨，皆詐以委輸貢奉為名，陰與淮夷、并門結好。會有青人詣裴迪言其狀，迪以事告，友寧不俟命乃率兵萬餘人東討。師範遣其弟將兵圍齊州，友寧引兵救之，青寇大敗，奪馬四千蹄，斬首數千級。及昭宗歸長安，朝廷議迎駕功，友寧授嶺南西道節度使，加特進、檢校司徒，賜號迎鑾毅勇功臣。時青寇數千，越險潛伏，欲入兗州。友寧知之，伏兵於兗南邀之，大破賊眾，無得免者。自是兗壁危窘，友寧督諸軍進逼營丘<span class="jiaozhusup">原作「營兵」，據冊府卷二九九改。</span><span class="shadow dn jiaozhu" id="jiaozhu02" name="jiaozhu02">營丘　原作「營兵」，據冊府卷二九九改。</span>，首攻博昌縣，月餘未能拔。太祖怒，遣劉捍督戰。<span class="jiazhu">案：通鑑考異引紀年錄作朱溫自至，拔其城。據編遺錄，則劉捍自請督戰，溫未嘗親至博昌也。通鑑從薛史。(舊五代史考異)</span>友寧乃下俘民眾十餘萬，各領負木石，牽牛驢，於城南為土山。既至，合人畜木石排而築之，<span class="jiazhu">築之，原本作「業之」，今據冊府元龜改正。(影庫本粘籤)</span>寃枉之聲，聞數十里。俄而城陷，盡屠其邑人，清河為之不流。及進迫寇壘，與青人戰於石樓，王師小却，友寧旁自峻阜馳騎以赴敵，所乘馬蹶而仆，遂沒於陣。友寧將戰之前日，有大白蛇蟠於帳中，友寧心惡之，既而果遇禍焉。<span class="jiazhu">永樂大典卷一萬八千一百二十六。</span></p>
<p class="em2" id="p6"><a class="gg-link" href="#p6" onclick="return changeColor(this);"></a>密王友倫，幼聰悟，喜筆札，曉聲律。及長，好騎射，有經度之智，太祖每奇之，曰：「吾家千里駒也。」年十九，為宣武軍校。景福初，充元從騎軍都將，尋表為右武衞將軍，漸委戎事。太祖征兗、鄆，友倫勒所部兵收聚糧穀，以濟軍須。幽、滄軍至內黃，友倫前鋒夜渡河擊賊，奪馬千匹，擒斬甚眾。因引兵往八議關，<span class="jiazhu">八議關，原本作「八識」，今據通鑑改正。(影庫本粘籤)</span>卒逢晉軍萬餘騎，友倫乃分布兵士，多設疑軍，因聲鼓誓眾，士伍奮躍，追斬數十里。其後李罕之請以上黨來歸，為晉軍所圍。太祖遣友倫總步騎數萬，越險救應，遂大破晉軍。唐朝加檢校司空、守藤州刺史<span class="jiaozhusup">原作「滕州」，據劉本、歐陽史卷一三梁家人傳改。按太平寰宇記卷一五，滕在唐時為縣名，又該書卷一五八，藤州屬嶺南道。</span><span class="shadow dn jiaozhu" id="jiaozhu03" name="jiaozhu03">藤州　原作「滕州」，據劉本、歐陽史卷一三梁家人傳改。按太平寰宇記卷一五，滕在唐時為縣名，又該書卷一五八，藤州屬嶺南道。</span>。天復元年，岐、隴用兵，晉人乘虛侵於北鄙。友倫率徒兵三萬，徑往礬山，晉人望塵奔逸。友倫與氏叔琮等躡其轍，追至太原，摩壘挑戰，獲牛馬萬餘。二年，領所部兵西赴鳳翔，前後累接戰。三年，昭宗歸長安，制授友倫寧遠軍節度使、檢校司徒，賜號迎鑾毅勇功臣。及太祖東歸，留友倫宿衞京師。歲餘，因會賓擊鞠，墜馬而卒。昭宗輟視朝一日，詔贈太傅，歸葬於碭山縣。</p>
<p class="em2" id="p7"><a class="gg-link" href="#p7" onclick="return changeColor(this);"></a>開平初，有司上言曰：「東漢受命，伯升預其始謀；西周尚親，叔虞荷其封邑。故皇兄存，凋零霜露，綿歷歲時，恩莫逮於陟岡，禮方弘於事日。皇姪故邕州節度使友寧、故容州節度使友倫，頃因締搆，俱習韜鈐，並以戰功，歿於王事，永言帶礪，合議封崇。」<span class="jiazhu">案五代會要：開平二年正月，追封皇從子友寧為安王，友倫為密王。四年四月，追封皇兄存為朗王。是朗王之封，實在安王、密王之後，據薛史有司上言，又似一時並封，未詳孰是。又，會要載：四年六月，追封皇伯義方為潁王，皇叔義譚為韶王，薛史闕載。</span>於是存追封朗王，友寧追封安王，友倫追封密王。<span class="jiazhu">永樂大典卷一萬八千一百二十六。</span></p>
<p class="em2" id="p8"><a class="gg-link" href="#p8" onclick="return changeColor(this);"></a>郴王友裕，字端夫，太祖長子也。幼善射御，從太祖征伐，性寬厚，頗得士心。唐中和中，太祖會并帥李克用攻圍華州，賊將黃鄴固守甚堅。俄有一人登陴大詈，克用令蕃騎連射，終不能中，命友裕射之，應弦而斃。大軍喜噪，聲震山谷，克用因以良弓百矢遺焉。太祖鎮汴，表為宣武軍牙校。及蔡賊殄滅，朝廷議功，加檢校左僕射，尋為牙內馬步都指揮使。景福元年，總大軍伐徐。時朱瑾領兗、鄆之眾，為徐戎外援，陣於彭門南石佛山下。友裕縱兵擊之，斬獲甚眾，瑾領殘黨宵遁。<span class="jiazhu">案通鑑：朱友裕圍彭城，時溥數出兵，友裕閉壁不戰。朱瑾宵遁，友裕不追。據薛史則友裕擊破朱瑾援師，斬獲甚眾，未嘗閉壁，與通鑑異。歐陽史從薛史。</span>時都虞候朱友恭羽書聞於太祖，誣友裕按兵不追賊，太祖大怒，因驛騎傳符，令裨將龐師古代友裕為帥，仍令按劾其事。會使人誤致書於友裕，友裕懼，遂以數騎遁於山中。<span class="jiazhu">案：通鑑作以二千騎逃入山中，歐陽史從薛史作數騎。</span>尋詣廣王於輝州，以訴其寃。賴元貞皇后聞而召之，令束身歸汴，力為營救，太祖乃捨之，令權知許州。乾寧二年，加檢校司空，尋為武寧軍節度留後。四年，太祖下東平，改天平軍留後，加檢校司徒。光化元年<span class="jiaozhusup">原作「光啟」，據通鑑卷二六一改。按光啟為唐僖宗年號，此敍唐昭宗時事，當作光化。</span><span class="shadow dn jiaozhu" id="jiaozhu04" name="jiaozhu04">光化　原作「光啟」，據通鑑卷二六一改。按光啟為唐僖宗年號，此敍唐昭宗時事，當作光化。</span>，再領許州。天復初，為奉國軍節度留後。太祖兼鎮河中，以友裕為護國軍節度留後，尋遷華州節度使，加檢校太保、興德尹。天祐元年七月，兼行營都統，領步騎數萬，經略邠、岐。十月，友裕有疾，將校乃謀旋師，尋卒於梨園，歸葬東京。開平初，追贈郴王。乾化三年，又贈太師。<span class="jiazhu">永樂大典卷一萬八千一百二十六。</span></p>
<p class="em2" id="p9"><a class="gg-link" href="#p9" onclick="return changeColor(this);"></a>博王友文，本姓康，名勤，太祖養以為子，受禪後封為王。<span class="jiazhu">永樂大典卷一萬六千六百二十六。</span>為東京留守，嗜酒，頗怠於為政。<span class="jiazhu">冊府元龜卷二百九十八。</span>友珪弒逆，並殺友文。末帝即位，盡復官爵。<span class="jiazhu">永樂大典卷一萬六千六百二十八。</span></p>
<p class="em2" id="p10"><a class="gg-link" href="#p10" onclick="return changeColor(this);"></a>友珪，小字遙喜。母失其姓，本亳州營妓也。唐光啟中，帝徇地亳州，召而侍寢。月餘，將捨之而去，以娠告。是時，元貞張后賢而有寵，帝素憚之，由是不果攜歸大梁，因留亳州，以別宅貯之。及期，妓以生男來告，帝喜，故字之曰遙喜。後迎歸汴。<span class="jiazhu">通鑑注引薛史。</span>受禪後封郢王。<span class="jiazhu">永樂大典卷一萬六千六百二十八。</span>開平四年十月，檢校司徒，充左右控鶴都指揮使，兼管四蕃將軍。乾化元年，充諸軍都虞候。<span class="jiazhu">冊府元龜卷二百六十九。</span>二年，弒太祖篡位，均王以兵討之，自殺，追廢為庶人。<span class="jiazhu">永樂大典卷一萬六千六百二十八。　　案五代會要：郢王友珪，開平元年五月九日封，至乾化二年六月三日篡位，偽改鳳曆元年。二月十七日<span class="jiaozhusup">「二」原作「三」，據會要卷二、通鑑卷二六八改。</span><span class="shadow dn jiaozhu" id="jiaozhu05" name="jiaozhu05">二月十七日　「二」原作「三」，據會要卷二、通鑑卷二六八改。</span>，京城軍亂，侍衞袁象先率兵入宮，友珪自殺。少帝即位，追削為庶人。又載：周廣順中<span class="jiaozhusup">殿本、劉本同。按會要卷一八：「顯德四年正月，兵部尚書張昭奏：奉勅編修太祖實錄及梁、唐二末主實錄……」此云廣順中，疑誤。</span><span class="shadow dn jiaozhu" id="jiaozhu06" name="jiaozhu06">周廣順中　殿本、劉本同。按會要卷一八：「顯德四年正月，兵部尚書張昭奏：奉勅編修太祖實錄及梁、唐二末主實錄……」此云廣順中，疑誤。</span>，張昭修實錄，奏云：梁末帝之上，有郢王友珪，篡弒居位，未有紀錄，請依宋書劉劭例，書為「元凶友珪」。案梁實錄今無考。</span></p>
<p class="em2" id="p11"><a class="gg-link" href="#p11" onclick="return changeColor(this);"></a>福王友璋，太祖第五子，受禪後封。<span class="jiazhu">永樂大典卷一萬六千六百二十八。　　案洛陽縉紳舊聞記：梁祖為福王納齊王張全義之女。(舊五代史考異)</span></p>
<p class="em2" id="p12"><a class="gg-link" href="#p12" onclick="return changeColor(this);"></a>賀王友雍，太祖第六子，受禪後封。<span class="jiazhu">永樂大典卷一萬六千六百二十八。</span></p>
<p class="em2" id="p13"><a class="gg-link" href="#p13" onclick="return changeColor(this);"></a>建王友徽，太祖第七子，受禪後封。<span class="jiazhu">永樂大典卷一萬六千六百二十八。</span></p>
<p class="em2" id="p14"><a class="gg-link" href="#p14" onclick="return changeColor(this);"></a>康王友孜，太祖第八子，末帝即位後封，後以反誅。<span class="jiazhu">永樂大典卷一萬六千六百二十八。　　案：友孜，通鑑及五代會要俱作友敬，歐陽史與薛史同。　　案：友孜，通鑑及五代會要俱作友敬。通鑑云：友敬目重瞳子，自謂當作天子，遂謀作亂。使心腹數人匿於寢殿，帝覺之，跣足踰垣而出，召宿衞兵索殿中，得而手刃之。捕友敬誅之。歐陽史作友孜，與薛史同。(舊五代史考異)</span></p>
</div></body></html>