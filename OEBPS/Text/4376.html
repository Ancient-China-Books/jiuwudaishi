<?xml version='1.0' encoding='utf-8'?>
<html lang="zh-Hant" xml:lang="zh-Hant" xmlns="http://www.w3.org/1999/xhtml"><head><meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/><title id="toc_1">舊五代史-卷五·梁書五·太祖紀第五</title><script src="../Styles/main.js" type="text/javascript"></script></head><body><div id="text">
<div class="section" id="title-0"><h1>太祖紀第五</h1><hr/></div>
<p class="em2" id="p0"><a class="gg-link" href="#p0" onclick="return changeColor(this);"></a>開平三年九月<span class="jiaozhusup">劉本同。殿本作九月癸巳朔，冊府卷一九七作九月甲午。</span><span class="shadow dn jiaozhu" id="jiaozhu00" name="jiaozhu00">九月　劉本同。殿本作九月癸巳朔，冊府卷一九七作九月甲午。</span>，御崇勳殿，宴羣臣文武百官。賜張宗奭、楊師厚白綾各三百疋，銀鞍轡馬。丁酉，上幸崇政院宴內臣，賜院使敬翔、直學士李班等繒綵有差<span class="jiaozhusup">殿本句下有「以門下侍郎、平章事薛貽矩判建昌宮事，兼延資庫使」二十一字。按該條史實參見冊府卷三二九、會要卷一五延資庫使條及卷二四建昌宮使條。</span><span class="shadow dn jiaozhu" id="jiaozhu01" name="jiaozhu01">賜院使敬翔直學士李班等繒綵有差　殿本句下有「以門下侍郎、平章事薛貽矩判建昌宮事，兼延資庫使」二十一字。按該條史實參見冊府卷三二九、會要卷一五延資庫使條及卷二四建昌宮使條。</span>。<span class="jiazhu">永樂大典卷一萬六千七百四十六。　　案通鑑：丁未，以保義節度使王檀為潞州東面行營招討使。辛亥，侍中韓建罷守太保，左僕射、平章事楊涉罷守本官。</span>太常卿趙光逢為中書侍郎、平章事，翰林學士奉旨、工部侍郎、知制誥杜曉為尚書戶部侍郎、平章事。<span class="jiazhu">冊府元龜卷一百九十九。</span>制：「內外使臣復命未見便歸私第者。朝廷命使，臣下奉行，唯於辭見之儀，合守敬恭之道。近者凡差出使，往復皆越常規。或已辭而尚在本家，或未見而先歸私第，但從己便，莫稟王程。在禮敬而殊乖，置典章而私舉。宜令御史臺別具條流事件具黜罰等奏聞。」<span class="jiazhu">冊府元龜卷一百九十一。</span>庚子，殿直王唐福自襄城走馬，以天軍勝捷逆將李洪歸降事上聞。賜唐福絹銀有加，宰臣百官上表稱賀。壬寅，開封府虞候李繼業齎襄州都指揮使程暉奏狀<span class="jiaozhusup">劉本、冊府卷四三五同。殿本、舊五代史考異、歐陽史卷二、通鑑卷二六七均作陳暉。</span><span class="shadow dn jiaozhu" id="jiaozhu02" name="jiaozhu02">程暉　劉本、冊府卷四三五同。殿本、舊五代史考異、歐陽史卷二、通鑑卷二六七均作陳暉。</span>，<span class="jiazhu">案：歐陽史作行營招討使、左衞上將軍陳暉。(舊五代史考異)</span>以今月五日，殺戮逆黨千人，并生擒都指揮使傅霸以下節級共五百人，收復襄州人戶歸業事。<span class="jiazhu">案歐陽史：九月壬寅，陳暉克襄州。據薛史則陳暉以壬寅奏捷，非以是日克城。考通鑑克城繫九月丁酉，與薛史今月五日正合。歐陽史蓋據奏捷之日而書之耳。(舊五代史考異)　　通鑑：八月，陳暉軍至襄州，李洪逆戰，大敗，王求死<span class="jiaozhusup">原作「士求」，劉本作「士□」，據通鑑卷二六七改。</span><span class="shadow dn jiaozhu" id="jiaozhu03" name="jiaozhu03">王求　原作「士求」，劉本作「士□」，據通鑑卷二六七改。</span>。九月丁酉，拔其城，斬叛兵千人，執李洪、楊虔等送洛陽，斬之。(殿本)</span>癸卯，帝御文明殿，以收復襄漢，<span class="jiazhu">襄漢下原本衍「收」字，今據文刪去。(影庫本粘籤)</span>受宰臣以下稱賀。<span class="jiazhu">冊府元龜卷四百三十五。</span>詔曰<span class="jiaozhusup">殿本句上有「辛亥，侍中韓建罷守太保，左僕射、同平章事楊涉罷守本官。以太常卿趙光逢為中書侍郎、平章事，翰林學士奉旨、工部侍郎、知制誥杜曉為尚書戶部侍郎、平章事」六十三字。按「太常卿趙光逢……平章事」三十九字，影庫本及劉本在本卷上文。</span><span class="shadow dn jiaozhu" id="jiaozhu04" name="jiaozhu04">詔曰　殿本句上有「辛亥，侍中韓建罷守太保，左僕射、同平章事楊涉罷守本官。以太常卿趙光逢為中書侍郎、平章事，翰林學士奉旨、工部侍郎、知制誥杜曉為尚書戶部侍郎、平章事」六十三字。按「太常卿趙光逢……平章事」三十九字，影庫本及劉本在本卷上文。</span>︰「秋冬之際，陰雨相仍，所司擇日拜郊，或慮臨時妨事，宜令別更擇日奏聞。」是月，禮儀使奏：「今據所司申奏，十一月二日冬至<span class="jiaozhusup">「十一月」原作「十月」，據冊府卷一九三、通鑑卷二六七、本卷下文補。冊府「十一月」上有「晝日內」三字。</span><span class="shadow dn jiaozhu" id="jiaozhu05" name="jiaozhu05">十一月二日冬至　「十一月」原作「十月」，據冊府卷一九三、通鑑卷二六七、本卷下文補。冊府「十一月」上有「晝日內」三字。</span>，祀昊天上帝于圜丘。今參詳十月十七日以後入十一月節，十一月二日冬至一陽生之辰，宜行親告之禮。」從之。<span class="jiazhu">冊府元龜卷一百九十三。</span>河中奏，准宣，詔使有銅牌者，所至即易騎以遣。<span class="jiazhu">冊府元龜卷一百九十一。</span></p>
<p class="em2" id="p1"><a class="gg-link" href="#p1" onclick="return changeColor(this);"></a>十月癸未，大明節，帝御文明殿，設齋僧道，召宰臣、翰林學士預之，諸道節度、刺史及內外諸司使咸有進獻。<span class="jiazhu">永樂大典卷一萬六千四百八十七。</span>詔以寇盜未平，凡諸給過所，並令司門郎中、<span class="jiazhu">案：司門，原本作「司關」，考五代會要有司門郎中，今改正。(舊五代史考異)</span>員外郎出給，以杜姦詐。<span class="jiazhu">永樂大典卷六千九百二十。</span></p>
<p class="em2" id="p2"><a class="gg-link" href="#p2" onclick="return changeColor(this);"></a>十一月癸巳朔，帝齋於內殿，不視朝。甲午，日長至，五更一點自大內出，於文明殿受宰臣以下起居，自五鳳樓出南郊，左右金吾、太常、兵部等司儀仗法駕鹵簿及左右內直控鶴等引從赴壇，文武百官太保韓建以下班以候，帝升壇告謝。<span class="jiazhu">冊府元龜卷一百九十三。</span>司天臺奏：冬至日，自夜半後，祥風微扇，帝座澄明，至曉，黃雲捧日。<span class="jiazhu">冊府元龜卷二百二。</span>丙申，畋于上東門外。<span class="jiazhu">冊府元龜卷二百五。</span>戊戌，制曰：</p>
<p class="yinyong" id="p3"><a class="gg-link" href="#p3" onclick="return changeColor(this);"></a>夫嚴親報本，所以通神明；流澤覃休，所以惠黎庶。斯蓋邦家不易之道，皇王自昔之規，敢斁大猷，茲唯古義。粵朕受命，于今三年，何曾不寅畏晨興，焦勞夕惕。師唐、虞之典，上則於乾功；挹殷、夏之源，下涵於民極。欲使萬方有裕，六辨無愆。然而志有所未孚，理有所未達，致奸宄作釁，旱霪為災。驕將守邊，擁牙旗而背義；積陰馭氣，陵玉燭以干和。載考休徵，式昭至警。朕是以仰高俯厚，靡惜於責躬；履薄臨淵，冀昭于玄覽。兢兢慄慄，夙夜匪寧。及夫動干戈而必契靈誅，陳犧齋而克章善應，苟非天垂丕佑，神贊殊休，則安可致夷兇渠，<span class="jiazhu">「致」字疑有脫誤，蓋冊府元龜引薛史原文偶有舛誤也。今無別本可校，姑仍其舊。(影庫本粘籤)</span>就不戰之功，變沴戾氣，作有年之慶。况靈旗北指，喪犬羊于亂轍之間；飛騎西臨，下鄜、翟若走丸之易。息一隅之煙燧，復千里之封疆。而又掃蕩左馮，討除峴首。故得外戎內夏，<span class="jiazhu">內夏，原本作「內憂」，今據文改正。(影庫本粘籤)</span>益知天命之攸歸；喙息蚑行，共識皇基之永固。仰懷昭應，欲報無階。爰因南至之辰，親展圜丘之禮。茲惟大慶，必及下民，乃弘渙汗之私，以錫疲羸之幸。所冀漸臻蘇息<span class="jiaozhusup">「臻」原作「增」，據冊府卷一九一改。</span><span class="shadow dn jiaozhu" id="jiaozhu06" name="jiaozhu06">漸臻蘇息　「臻」原作「增」，據冊府卷一九一改。</span>，亟致和平。噫！朕自臨御以來，歲時尚邇，氛昏未殄，討伐猶頻。甲兵須議於餽糧，飛輓頻勞於編戶，事非獲已，慮若納隍。宜所在長吏，倍切撫綏，明加勉諭，每官中抽差徭役，禁猾吏廣斂貪求。免至流散靡依，凋獘不濟。宜令河南府、開封府及諸道觀察使切加鈐轄，刺史、縣令不得因緣賦斂，分外擾人。凡關庶獄，每望輕刑。只候纔罷用軍，必當便議優給。德音節文內有未該者，宜令所司類例條件奏聞。<span class="jiazhu">冊府元龜卷一百九十一。</span></p>
<p class="em2" id="p4"><a class="gg-link" href="#p4" onclick="return changeColor(this);"></a>己亥，以司門郎中羅廷規充魏博節度副使，知府事，仍改名周翰<span class="jiaozhusup">劉本同。按本書卷一四、歐陽史卷三九羅紹威傳、通鑑卷二六七考異引梁功臣列傳均作紹威三子：廷規、周翰、周敬。與本書所云廷規改名周翰不符。通鑑考異云：「廷規更名周翰，亦恐實錄之誤。」殿本作「以羅周翰為天雄軍節度副使，知府事，從鄴王紹威請也。」</span><span class="shadow dn jiaozhu" id="jiaozhu07" name="jiaozhu07">以司門郎中羅廷規充魏博節度副使知府事仍改名周翰　劉本同。按本書卷一四、歐陽史卷三九羅紹威傳、通鑑卷二六七考異引梁功臣列傳均作紹威三子：廷規、周翰、周敬。與本書所云廷規改名周翰不符。通鑑考異云：「廷規更名周翰，亦恐實錄之誤。」殿本作「以羅周翰為天雄軍節度副使，知府事，從鄴王紹威請也。」</span>。時鄴王紹威病日甚，慮以後事，故奏請焉。<span class="jiazhu">通鑑考異引薛史<span class="jiaozhusup">劉本同。按本條見通鑑卷二六七考異引實錄。</span><span class="shadow dn jiaozhu" id="jiaozhu08" name="jiaozhu08">通鑑考異引薛史　劉本同。按本條見通鑑卷二六七考異引實錄。</span>。</span>辛丑，幸穀水。<span class="jiazhu">冊府元龜卷二百五。</span>戊午，御文明殿，冊太傅張宗奭為太保韓建受冊畢<span class="jiaozhusup">劉本同。冊府卷一九九「太保」與「韓建」間有空闕，殿本作「冊太傅張宗奭、太保韓建」，無「為」字。按本書卷一五韓建傳謂韓建「九月冊拜太保」。此處疑有脫誤。</span><span class="shadow dn jiaozhu" id="jiaozhu09" name="jiaozhu09">冊太傅張宗奭為太保韓建　劉本同。冊府卷一九九「太保」與「韓建」間有空闕，殿本作「冊太傅張宗奭、太保韓建」，無「為」字。按本書卷一五韓建傳謂韓建「九月冊拜太保」。此處疑有脫誤。</span>，<span class="jiazhu">按：原本疑有脫訛。</span>金吾仗引昇輅車，儀仗導謁太廟訖，赴尚書省上。<span class="jiazhu">冊府元龜卷一百九十九。</span>幸榆林坡閱兵，教諸都馬步兵。<span class="jiazhu">冊府元龜卷二百十四。</span>勅改乾文院為文思院，行從殿為興安殿，毬場為興安毬場，又改弓箭庫殿為宣威殿<span class="jiaozhusup">「興安殿」、「興安毬場」原作「興宅殿」、「安毬場」，冊府卷一九六同，據殿本、會要卷五改。「宣威殿」原作「宣武殿」，明本冊府卷一九六同，據殘宋本冊府、會要卷五改。</span><span class="shadow dn jiaozhu" id="jiaozhu10" name="jiaozhu10">行從殿為興安殿毬場為興安毬場又改弓箭庫殿為宣威殿　「興安殿」、「興安毬場」原作「興宅殿」、「安毬場」，冊府卷一九六同，據殿本、會要卷五改。「宣威殿」原作「宣武殿」，明本冊府卷一九六同，據殘宋本冊府、會要卷五改。</span>。<span class="jiazhu">冊府元龜卷一百九十六。</span>靈州奏，鳳翔賊將劉知俊率邠、岐、秦、涇之師侵迫州城。帝遣陝州康懷英、華州寇彥卿率兵攻迫邠、寧，以緩朔方之寇。<span class="jiazhu">冊府元龜卷二百十六。　　案五代春秋：十一月<span class="jiaozhusup">殿本、劉本同。五代春秋卷上作十月。</span><span class="shadow dn jiaozhu" id="jiaozhu11" name="jiaozhu11">十一月　殿本、劉本同。五代春秋卷上作十月。</span>，秦人來侵靈州。陝州康懷英侵秦，克寧、慶、衍三州。秦人來襲，懷英師敗于昇平。</span></p>
<p class="em2" id="p5"><a class="gg-link" href="#p5" onclick="return changeColor(this);"></a>十二月乙丑臘，較獵于甘泉驛。<span class="jiazhu">冊府元龜卷二百五。</span>以蒲州肇迹之地，且因經略鄜、延，於是巡幸數月。暇日游豫至焦梨店，頗述前事，念王重榮舊功，下詔褒奬而封崇之。<span class="jiazhu">冊府元龜卷二百十一。</span>國子監奏：「創造文宣王廟，仍請率在朝及天下現任官僚俸錢，每貫每月尅一十五文，充土木之值。」允之。是歲，以所率官僚俸錢修文宣王廟。<span class="jiazhu">冊府元龜卷一百九十四。</span>福建節度使王審知奏，捨錢造寺一所，請賜寺額。勅名大梁萬歲之寺，仍許度僧四十九人。<span class="jiazhu">冊府元龜卷一百九十四。</span>贈牢牆使王仁嗣司空，故同州押衙史肇右僕射，押衙王彥洪、高漢詮、丘奉言、仇瓊並刑部尚書，王筠御史司憲。初，知俊將叛，謀會諸將詢所宜，仁嗣等持正不撓，悉罹其酷，至是褒贈之。<span class="jiazhu">冊府元龜卷二百一十。</span>劉守光上言，于薊州西與兄守文戰，生擒守文。<span class="jiazhu">通鑑注引薛史。</span></p>
<p class="em2" id="p6"><a class="gg-link" href="#p6" onclick="return changeColor(this);"></a>開平四年正月壬辰朔，帝御朝元殿，受百官稱賀，用禮樂也<span class="jiaozhusup">劉本同。殿本作九月癸巳朔，冊府卷一九七作九月甲午。</span><span class="shadow dn jiaozhu" id="jiaozhu00" name="jiaozhu00">用禮樂也　劉本，冊府卷一九七同，殿本作「始用禮樂也」。按歐陽史卷二梁紀：「壬辰朔，始用樂。」疑脫「始」字。</span>。<span class="jiazhu">冊府元龜卷一百九十七。</span>勅：「公事難於稽遲，居處悉皆遙遠。其逐日當直中書舍人及吏部司封知印郎官、少府監及篆印文兼書寫告身人吏等，並宜輪次于中書側近宿止。」<span class="jiazhu">冊府元龜卷一百九十一。</span>帝出師子門<span class="jiaozhusup">劉本同。殿本句上有「乙未」二字，冊府卷二一四有「四年正月」四字。</span><span class="shadow dn jiaozhu" id="jiaozhu13" name="jiaozhu13">帝出師子門　劉本同。殿本句上有「乙未」二字，冊府卷二一四有「四年正月」四字。</span>，至榆林坡下閱教。<span class="jiazhu">冊府元龜卷二百十四。</span>壬寅，幸保寧毬場，錫宴宰臣及文武百官。賜宰臣張宗奭已下分物有加，賜廣王分物。<span class="jiazhu">永樂大典卷一萬六千七百四十六。</span>賜湖南開元寺禪長老可復號惠光大師，仍賜紫衣。<span class="jiazhu">冊府元龜卷一百九十四。　　案五代春秋：正月，燕王守光克滄州。　　通鑑引薛史劉守光生擒守文在三年十二月，五代春秋作正月克滄州，與薛史前後互異。今附錄五代春秋于正月末，以備參考。(影庫本粘籤)</span></p>
<p class="em2" id="p7"><a class="gg-link" href="#p7" onclick="return changeColor(this);"></a>二月乙丑，幸甘水亭。<span class="jiazhu">冊府元龜卷二百五。</span>帝出師子門，幸榆林東北坡，教諸軍兵事。<span class="jiazhu">冊府元龜卷二百十四。</span>賜潞州投歸軍使張行恭錦服銀帶并食。<span class="jiazhu">冊府元龜卷二百十五。</span>己丑，出光政門，至穀水觀麥<span class="jiaozhusup">「己丑」原作「丁卯」，據殿本、冊府卷一九八、冊府卷二０五、歐陽史卷二梁紀改。殿本本條在下文「三月壬辰」上。</span><span class="shadow dn jiaozhu" id="jiaozhu14" name="jiaozhu14">己丑出光政門至穀水觀麥　「己丑」原作「丁卯」，據殿本、冊府卷一九八、冊府卷二０五、歐陽史卷二梁紀改。殿本本條在下文「三月壬辰」上。</span>。<span class="jiazhu">冊府元龜卷一百九十八。</span>戊辰，宴於金鑾殿。甲戌，以春時無事，頻命宰臣及勳戚宴於河南府池亭。辛巳，楊師厚赴鎮于陝。寒食假，諸道節度使、郡守、勳臣競以春服賀。又連清明宴，以鞍轡馬及金銀器、羅錦進者迨千萬，乃御宣威殿，宴宰臣及文武官四品已上。</p>
<p class="em2" id="p8"><a class="gg-link" href="#p8" onclick="return changeColor(this);"></a>三月壬辰，幸崇政院宴勳臣。己亥，幸天驥院宴侍臣。壬寅，幸甘水亭宴宰臣、<span class="jiazhu">宴宰臣，原本脫「宴」字，今據文增入。(影庫本粘籤)</span>勳戚、翰林學士。辛亥，宴宰臣於內殿。丙辰，於興安毬場大饗六軍，樂春時也。<span class="jiazhu">永樂大典卷一萬六千七百四十六。</span></p>
<p class="em2" id="p9"><a class="gg-link" href="#p9" onclick="return changeColor(this);"></a>四月壬戌，詔曰：「追養以祿，王者推歸厚之恩；欲靜而風，人子抱終身之感。其以刑部尚書致仕張策及三品、四品常參官二十二人先世，<span class="jiazhu">先世，原本作「先正」，今據文改正。(影庫本粘籤)</span>各追贈一等。」<span class="jiazhu">冊府元龜卷二百十。</span>乙丑，宴崇政院。帝在藩及踐阼，勵精求理，深戒逸樂，未嘗命堂上歌舞。是日止令內妓升階，擊鼓弄曲甚懽，至午而罷。<span class="jiazhu">冊府元龜卷一百九十七。</span>丁卯，宋州節度使、衡王友諒進瑞麥，一莖三穗。<span class="jiazhu">冊府元龜卷二百二。　　案通鑑云：友諒獻瑞麥，帝曰：「豐年為上瑞，今宋州大水，安用此為！」詔除本縣令名，遣使詰責友諒。容齋續筆亦載此事，疑皆采薛史原文，而冊府元龜徵引梁書有所刪節也，謹附載于此。</span>丙戌，幸建春門閱新樓，至七里屯觀麥，召從官食于樓。河南張昌孫及蒲、同主事吏賜物各有差。<span class="jiazhu">冊府元龜卷二百五。</span>帝過朝邑，見鎮將位在縣令上，問左右，或對曰：「宿官秩高。」帝曰：「令長字人也，鎮使捕盜耳。且鎮將多是邑民，奈何得居民父母上，是無禮也。」至是，勅天下鎮使，官秩無高卑，位在邑令下。<span class="jiazhu">冊府元龜卷一百九十一。</span>葉縣鎮遏使馮德武於蔡州西平縣界殺戮山賊，擒首領張濆等七人以獻。<span class="jiazhu">冊府元龜卷四百三十五。</span>鎮海軍節度使錢鏐擊高澧於湖州，大敗之，<span class="jiazhu">案九國志：高澧以三年十月叛<span class="jiaozhusup">原作「高灃」，殿本考證同，據本卷正文、劉本考證、冊府卷二一六、九國志卷二高澧傳改。</span><span class="shadow dn jiaozhu" id="jiaozhu15" name="jiaozhu15">高澧　原作「高灃」，殿本考證同，據本卷正文、劉本考證、冊府卷二一六、九國志卷二高澧傳改。</span>，四年二月奔吳。薛史繫于四月，蓋以奏聞之日為據。(舊五代史考異)</span>梟夷擒殺萬人，拔其郡，湖州平。先是，澧以州叛入淮南，故詔鏐討之也。<span class="jiazhu">冊府元龜卷二百十六。</span></p>
<p class="em2" id="p10"><a class="gg-link" href="#p10" onclick="return changeColor(this);"></a>五月己丑朔，以連雨不止，至壬辰，御文明殿，命宰臣分拜祠廟。<span class="jiazhu">永樂大典卷二千六百三十二。</span>自朔旦至癸巳，內外以午日奉獻巨萬，計馬三千蹄，餘稱是，復相率助修內壘。<span class="jiazhu">冊府元龜卷一百九十七。</span>甲辰，詔曰：「奇邪亂正，假偽奪真，既刑典之不容，宜犯違而勿赦。應東、西兩京及諸道州府，制造假犀玉真珠腰帶、璧珥并諸色售用等，一切禁斷，不得輒更造作。如公私人家先已有者，所在送納長吏，對面毀棄。如行勅後有人故違，必當極法。仍委所在州府差人檢察收捕，明行處斷。」<span class="jiazhu">冊府元龜卷一百九十一。</span>魏博節度使、守太師、兼中書令、鄴王羅紹威薨，帝哀慟曰：「天不使我一海內，何奪忠臣之速也！」詔贈尚書令。<span class="jiazhu">冊府元龜卷二百四。</span></p>
<p class="em2" id="p11"><a class="gg-link" href="#p11" onclick="return changeColor(this);"></a>六月己未朔，詔軍鎮勿起土功。<span class="jiazhu">冊府元龜卷一百九十一。</span></p>
<p class="em2" id="p12"><a class="gg-link" href="#p12" onclick="return changeColor(this);"></a>七月壬子，宴宰臣、河南尹、翰林學士、兩街使于甘水亭。丙辰，宴羣臣於宣威殿，賜物有差。<span class="jiazhu">冊府元龜卷一百九十七。</span>劉知俊攻逼夏州。<span class="jiazhu">案通鑑：七月，岐王與邠<span class="jiaozhusup">原作「汾」，據通鑑卷二六七改。</span><span class="shadow dn jiaozhu" id="jiaozhu16" name="jiaozhu16">邠　原作「汾」，據通鑑卷二六七改。</span>、涇二帥各遣使告晉，請合兵攻定難節度使李仁福，晉王遣振武節度使周德威將兵會之，合五萬眾，圍夏州。案五代春秋：八月，晉人、秦人侵夏州，與薛史及通鑑異。(舊五代史考異)</span>以宣化軍留後李思安為東北面行營都指揮使，陝州節度使楊師厚為西路行營招討使。<span class="jiazhu">冊府元龜卷二百十六。　　西路行營，原本作「兩路」，今從通鑑改正。(影庫本粘籤)</span>福州貢方物，獻桐皮扇；廣州貢犀玉，獻舶上薔薇水。<span class="jiazhu">冊府元龜卷一百九十七。</span>時陳、許、汝、蔡、潁五州境內有蝝為災，俄而許州上言，有野禽羣飛蔽空，旬日之間，食蝝皆盡，是歲乃大有秋。<span class="jiazhu">永樂大典卷五千一百九。</span></p>
<p class="em2" id="p13"><a class="gg-link" href="#p13" onclick="return changeColor(this);"></a>八月，車駕西征。己巳，次陝府。是時憫雨，且命宰臣從官分禱靈迹，日中而雨，翌日止，帝大悅。<span class="jiazhu">永樂大典卷二千六百三十二。　　案五代春秋：八月，晉人、秦人來侵夏州。</span>庚午，次陝府。辛未，老人星見。是日，宴本府節度使楊師厚及扈從官于行宮，賜師厚帛千匹，仍授西路行營招討使。丙子，宴文武從官軍使已下，設龜茲樂<span class="jiaozhusup">殿本、劉本同。按「辛未，老人星見」，輯自冊府卷二０二。下文「是日……設龜茲樂」，輯自冊府卷一九七，「是日」，冊府作「辛未」。</span><span class="shadow dn jiaozhu" id="jiaozhu17" name="jiaozhu17">辛未老人星見是日宴本府節度使楊師厚……設龜茲樂　殿本、劉本同。按「辛未，老人星見」，輯自冊府卷二０二。下文「是日……設龜茲樂」，輯自冊府卷一九七，「是日」，冊府作「辛未」。</span>，賜物有差。<span class="jiazhu">冊府元龜卷一百九十七。</span></p>
<p class="em2" id="p14"><a class="gg-link" href="#p14" onclick="return changeColor(this);"></a>九月丁亥朔，命宰臣于兢赴西都，祀昊天上帝於圜丘。<span class="jiazhu">冊府元龜卷一百九十三。</span>甲午，至西京。<span class="jiazhu">案：五代春秋作九月己丑，帝還西都，歐陽史同。通鑑作己丑，上發陝。甲午，至洛陽。(舊五代史考異)</span>下詔曰：</p>
<p class="yinyong" id="p15"><a class="gg-link" href="#p15" onclick="return changeColor(this);"></a>朕聞歷代帝王，首推堯、舜；為人父母，孰比禹、湯。睿謀高出於古先，聖德普聞於天下，尚或卑躬待士，屈己求賢。俯仰星雲，慮一民之遺逸；網羅巖穴，恐片善之韜藏。延爵祿以徵求，設丹青而訪召，使其為政，樂在進賢。蓋繇國有萬幾，朝稱百揆，非才不治，得士則昌。自朕光宅中區，迄今三載，宵分輟寐，日旰忘餐，思共力於廟謀，庶永清於王道。而乃朝廷之內，或未盡於昌言；軍旅之間，亦罕聞於奇策。眷言方岳，下及山林，豈無英奇，副我延佇。諸道都督、觀察防禦使等，或勳高翊世，或才號知人，必於塗巷之賢，備察芻蕘之士。詔到，可精搜郡邑，博訪賢良，喻之以千載一時，約之以高官美秩，諒無求備，唯在得人。如有卓犖不羈，沉潛自負，通霸王之上略，達文武之大綱，究古今刑政之源，識禮樂質文之變，朕則待之不次，委以非常，用佐經綸，豈勞階級。如或一言拔俗，一事出羣，亦當舍短從長，隨才授任。大小方圓之器，寧限九流；溫良恭儉之人，難誣十室。勉思薦舉，勿至因循，俟爾發揚，慰予翹渴。仍從別勅處分。<span class="jiazhu">冊府元龜卷二百十三。</span></p>
<p class="em2" id="p16"><a class="gg-link" href="#p16" onclick="return changeColor(this);"></a>辛丑，以久雨，命宰臣薛貽矩禜定鼎門，趙光逢祠嵩岳。<span class="jiazhu">永樂大典卷一千五百二十一。</span>勅：「魏博管內刺史，比來州務，並委督郵。遂使曹官擅其威權，州牧同于閑冗，俾循通制，宜塞異端。並依河南諸州例，刺史得以專達。」壬寅，頒奪馬令。先是，王師擊賊，獲馬多上獻，至是盡止之，蓋欲邀其奮擊之功也。<span class="jiazhu">冊府元龜卷一百九十一。</span>乙巳，王師敗蕃寇於夏州。初，劉知俊誘沙陁振武賊帥周德威、涇原賊帥李繼鸞合步騎五萬大舉，欲俯拾夏臺，節度使李仁福兵力俱乏，以急來告。先是，供奉官張漢玫宣諭在壁，國禮使杜廷隱賜幣于夏，<span class="jiazhu">案：廷隱，原本作「定隱」，下仍作廷隱，今據九國志改正。(舊五代史考異)</span>及石堡寨，聞賊至，以防卒三百人馳入州。既而大兵圍合，廷隱、漢玫與指揮使張初、李君用率州民防卒，與仁福部分固守，晝夜戮力踰月。及鄜、延援至，大軍奮擊，敗之。河東、邠、岐賊分路逃遁，夏州圍解。<span class="jiazhu">案通鑑：甲申，遣夾馬指揮使李遇、劉綰自鄜、延趨銀、夏。李遇等至夏州，岐、晉兵皆解去。(舊五代史考異)</span>丙午，詔曰：「劉知俊貴為方伯，尊極郡王，而乃背誕朝恩，竄投賊壘，固神人之共怒，諒天地所不容。雖命討除，尚稽擒戮，宜懸爵賞，以大功名，必有忠貞，咸思憤發。有生擒劉知俊者，賞錢千萬，授節度使，首級次之；得孟審登者，錢百萬，除刺史；得將孫坑、卓瓌、劉儒、張鄰等，賞有差。」<span class="jiazhu">冊府元龜卷二百十六。</span>乙卯，宴會羣臣於宣威殿。<span class="jiazhu">冊府元龜卷一百九十七。</span></p>
</div></body></html>